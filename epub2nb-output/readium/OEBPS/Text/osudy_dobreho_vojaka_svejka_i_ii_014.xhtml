<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>osudy_dobreho_vojaka_svejka_i_ii-11</title>
		<link href="../Styles/osudy_dobr_idstyles.css" rel="stylesheet" type="text/css"/>
	</head>
	<body id="osudy_dobreho_vojaka_svejka_i_ii" xml:lang="cs-CZ">
		<div>
			<p id="toc_marker-2-8" class="MLP-uroven2-kapitola para-style-override-1">8. <br/>Švejk simulantem</p>
			<p class="MLP-text-bez1radku para-style-override-1">V&#160;této velké době vojenští lékaři dali si neobyčejně záležet, aby ze simulantů vyhnali ďábla sabotáže a&#160;vrátili je opět do lůna armády.</p>
			<p class="MLP-text para-style-override-1">Bylo zavedeno několik stupňů trápení simulantů a&#160;lidí podezřelých, že jsou simulanti, jakými byli: souchotináři, revmatikové, lidé s&#160;kýlou, ledvinovou nemocí, tyfem, cukrovkou, zánětem plic a&#160;jinými chorobami.</p>
			<p class="MLP-text para-style-override-1">Trápení, kterému byli simulanti podrobeni, bylo systematizováno a&#160;stupně trápení byly tyto:</p>
			<p class="MLP-text para-style-override-1">1. Naprostá dieta, ráno a&#160;večer po šálku čaje během tří dnů, přičemž se všem bez rozdílu toho, nač si stěžují, podává aspirin pro pocení.</p>
			<p class="MLP-text para-style-override-1">2. Podává se, aby si nemysleli, že je vojna med, v&#160;hojných porcích chinin v&#160;prášku čili takzvané „lízání chininu“.</p>
			<p class="MLP-text para-style-override-1">3. Vyplachování žaludku dvakrát za den litrem teplé vody.</p>
			<p class="MLP-text para-style-override-1">4. Klystýr, při použití mýdlové vody a&#160;glycerínu.</p>
			<p class="MLP-text para-style-override-1">5. Zabalení do prostěradla namočeného ve studené vodě.</p>
			<p class="MLP-text para-style-override-1">Byli lidé stateční, kteří přetrpěli všech pět stupňů trápení a&#160;dali se odvézt v&#160;prosté rakvi na vojenský hřbitov. Byli však lidé malomyslní, kteří když došli ke klystýru, prohlásili, že už je jim dobře a&#160;že si nic jiného nepřejí než odejít s&#160;nejbližším maršovým bataliónem do zákopů.</p>
			<p class="MLP-text para-style-override-1">Švejka v&#160;posádkové věznici uložili do nemocničního baráku právě mezi takové malomyslné simulanty.</p>
			<p class="MLP-text para-style-override-1">„Už to nevydržím,“ řekl jeho soused na posteli, kterého přivedli z&#160;ordinačního pokoje, kde mu již podruhé vyplachovali žaludek.</p>
			<p class="MLP-text para-style-override-1">Muž ten simuloval krátkozrakost.</p>
			<p class="MLP-text para-style-override-1">„Zítra pojedu k&#160;pluku,“ rozhodoval se druhý soused po levé straně, který právě dostal klystýr, simuluje, že je hluchý jako pařez.</p>
			<p class="MLP-text para-style-override-1">Na posteli u&#160;dveří umíral jeden souchotinář, zabalený do prostěradla namočeného ve studené vodě.</p>
			<p class="MLP-text para-style-override-1">„To je už třetí tenhle týden,“ poznamenal soused po pravé straně, „a&#160;co tobě schází?“</p>
			<p class="MLP-text para-style-override-1">„Já mám revma,“ odpověděl Švejk, načež následoval upřímný smích všech kolem. Smál se i&#160;umírající souchotinář simulující tuberkulózu.</p>
			<p class="MLP-text para-style-override-1">„S&#160;revmatismem mezi nás nelez,“ vážně Švejka upozorňoval tučný muž, „revmatismus, ten tu platí tolik jako kuří oka; já jsem chudokrevný, mám pryč půl žaludku a&#160;pět žeber pryč, a&#160;nikdo mně nevěří. Byl zde dokonce jeden hluchoněmý, čtrnáct dní ho balili každou půl hodiny do prostěradla namočeného ve studené vodě, každý den mu dávali klystýr a&#160;pumpovali žaludek. Už všichni saniťáci mysleli, že to vyhrál a&#160;že půjde domů, když mu tu předepsal doktor něco pro dávení. Mohlo ho to ztrhat, a&#160;tu on zmalomyslněl. ‚Nemohu,‘ povídá, ‚déle dělat hluchoněmého, vrátila se mně řeč i&#160;sluch.‘ Marodi všichni mu domlouvali, aby se nehubil, ale on stál na svém, že slyší a&#160;mluví jako ostatní. A&#160;také to tak i&#160;hlásil ráno při vizitě.“</p>
			<p class="MLP-text para-style-override-1">„Držel se dost dlouho,“ poznamenal muž, simulující, že má jednu nohu kratší o&#160;celý decimetr, „ne jako ten, co simuloval, že ho ranila mrtvice. Stačily tři chininy, jeden klystýr a&#160;jednodenní půst. Přiznal se, a&#160;než došlo k&#160;pumpování žaludku, nebylo po mrtvici ani památky. Nejdéle se zde držel ten, co byl pokousán vzteklým psem. Kousal, vyl, to je pravda, to uměl znamenitě, ale nemoh nijak dostat dohromady tu pěnu u&#160;huby. Pomáhali jsme mu, jak jsme mohli. Lechtali jsme ho kolikrát po celou hodinu do vizity, až dostal křeče a&#160;zmodral nám, ale pěna u&#160;huby se nedostavovala a&#160;také nedostavila. Bylo to něco hrozného. Když se vzdával takhle ráno při vizitě, tak nám ho bylo líto. Postavil se u&#160;postele jako svíčka, zasalutoval a&#160;řekl: ‚Poslušně hlásím, pane obrarct, že asi ten pes, který mne kous, nebyl vzteklej.‘ Obrarct se na něho podíval tak nějak divně, že pokousaný se počal třást na celém těle a&#160;pokračoval: ‚Poslušně hlásím, pane obrarct, že mne vůbec žádnej pes nekous, to jsem se já sám kous do ruky.‘ Po tom přiznání ho vyšetřovali pro sebezohavení, že si chtěl ukousnout ruku, aby nemusel do pole.“</p>
			<p class="MLP-text para-style-override-1">„Všechny takové nemoci, kde se potřebuje pěna u&#160;huby,“ řekl tučný simulant, „se dají špatně simulovat. Jako kupříkladu padoucnice. Byl zde také jeden s&#160;padoucnicí, ten nám vždy říkal, že mu na jednom záchvatu nezáleží, tak jich dělal třebas deset za den. Svíjel se v&#160;těch křečích, zatínal pěstě, vypuloval oči, maje je jako na šťopkách, bil sebou, vyplazoval jazyk, zkrátka vám řeknu, nádherná prvotřídní padoucnice, taková upřímná. Najednou dostal nežidy, dva na krk, dva na záda, a&#160;bylo po svíjení a&#160;bití sebou o&#160;podlahu, když nemohl hlavou hnout, ani sedět, ani ležet. Dostal horečku a&#160;v&#160;horečce na sebe při vizitě všechno pověděl. A&#160;dal nám s&#160;těmi nežidami co proto, poněvadž musel s&#160;nimi ležet ještě tři dny mezi námi a&#160;dostával druhou dietu, ráno kávu s&#160;houskou, k&#160;obědu polévku, omáčku a&#160;knedlík, večer kaši nebo polévku, a&#160;my se museli dívat s&#160;hladovými vypumpovanými žaludky s&#160;úplnou dietou, jak ten chlap žere, mlaská, funí a&#160;krká sytostí. Třema tím podrazil nohy, přiznali se také. Ti leželi na srdeční vadu.“</p>
			<p class="MLP-text para-style-override-1">„Nejlepší,“ mínil jeden ze simulantů, „dá se simulovat šílenství. Z&#160;našeho učitelského sboru jsou vedle v&#160;cimře dva, jeden neustále křičí dnem i&#160;nocí: ‚Hranice Giordana Bruna ještě dýmá, obnovte proces Galileův!‘ a&#160;ten druhý štěká, napřed třikrát pomalu: haf&#160;– haf&#160;– haf, potom pětkrát rychle za sebou: hafhafhafhafhaf, a&#160;zas pomalu, a&#160;tak to jde neustále. Už to vydrželi přes tři neděle. Já jsem původně také chtěl dělat blázna, náboženského šílence, a&#160;kázat o&#160;neomylnosti papežově, ale nakonec jsem si opatřil rakovinu žaludku od jednoho holiče na Malé Straně za patnáct korun.“</p>
			<p class="MLP-text para-style-override-1">„Já znám jednoho kominíka v&#160;Břevnově,“ poznamenal jiný pacient, „ten vám za deset korun udělá takovou horečku, že vyskočíte z&#160;okna.“</p>
			<p class="MLP-text para-style-override-1">„To nic není,“ řekl druhý, „ve Vršovicích je jedna porodní bába, která vám za dvacet korun vymkne nohu tak pěkně, že jste mrzák nadosmrti.“</p>
			<p class="MLP-text para-style-override-1">„Já mám vymknutou nohu za pětku,“ ozvalo se z&#160;řady postelí u&#160;okna, „za pětku a&#160;tři piva.“</p>
			<p class="MLP-text para-style-override-1">„Mě ta moje nemoc stojí už přes dvě stovky,“ prohlásil jeho soused, vyschlá tyčka, „jmenujte mně jakýkoliv jed, kterého bych byl neužíval, nenajdete. Jsem živé skladiště jedů. Pil jsem sublimát, vdechoval rtuťové páry, chroupal arzén, kouřil opium, pil opiovou tinkturu, sypal si morfium na chleba, polykal strychnin, pil roztok fosforu v&#160;sirouhlíku i&#160;kyselinu pikrovou. Zničil jsem si játra, plíce, ledviny, žluč, mozek, srdce, střeva. Nikdo neví, co mám za nemoc.“</p>
			<p class="MLP-text para-style-override-1">„Nejlepší je,“ vysvětloval někdo ode dveří, „vstříknout si petrolej pod kůži na ruce. Můj bratranec byl tak šťastný, že mu uřízli ruku pod loket, a&#160;dnes má s&#160;celou vojnou pokoj.“</p>
			<p class="MLP-text para-style-override-1">„Tak vidíte,“ řekl Švejk, „to všechno každej musí zkusit pro císaře pána. I&#160;to pumpování žaludku, i&#160;ten klystýr. Když jsem sloužil před léty u&#160;mýho regimentu, bejvalo to ještě horší. To takovýho maroda svázali do kozelce a&#160;hodili do díry, aby se vykurýroval. To nebyly žádný postele s&#160;kavalci jako zde nebo plivátka. Holá pryčna a&#160;na tej leželi marodi. Jednou měl jeden vopravdovskej tyfus a&#160;druhej vedle něho černý neštovice. Voba byli svázaní do kozelce a&#160;regimentsarct je kopal do břicha, že jsou prej simulanti. Pak když ty voba vojáci umřeli, přišlo to do parlamentu a&#160;bylo to v&#160;novinách. Ty noviny hned nám zakázali číst a&#160;dělali prohlídku v&#160;kufříkách, kdo má ty noviny. A&#160;jak už mám vždycky to neštěstí, u&#160;celýho regimentu je u&#160;nikoho nenašli než u&#160;mě. Tak mne vedli k&#160;regimentsraportu a&#160;náš obršt, takovej vůl, dej mu pánbůh nebe, začal na mne řvát, abych stál rovně a&#160;řek, kdo to do těch novin napsal, nebo že mně roztrhne hubu od ucha k&#160;uchu a&#160;dá mě zavřít, až budu černej. Potom přišel regimentsarct, šermoval mně pěstí pod nosem a&#160;křičel: ‚Sie verfluchter Hund, Sie schäbiges Wesen, Sie unglückliches Mistvieh, ty kluku socialistická!‘ Dívám se všem upřímně do očí, ani nemrknu a&#160;mlčím, ruku na čepici a&#160;levou na faldě kalhot. Běhali kolem mne jako psi, štěkali na mne, a&#160;já pořád nic. Mlčím, vzdávám čest a&#160;levá ruka na faldě kalhot. Když tak řádili asi půl hodiny, rozběhl se obršt ke mně a&#160;zařval: ‚Jsi blbec, nebo nejsi blbec?‘&#160;– ‚Poslušně hlásím, pane obršt, že jsem blbec.‘&#160;– ‚Jednadvacet dní tuhého vězení pro blbost, dva půsty týdně, měsíc kasárníka, osumačtyřicet hodin špangle, hned zavřít, nedat mu žrát, svázat ho, ukázat mu, že erár blbce nepotřebuje. My už ti, holomku, noviny vytlučem z&#160;hlavy,‘ rozhodl se po dlouhým lítání pan obršt.&#160;– Zatímco jsem seděl, děly se v&#160;kasárnách divy. Náš obršt zakázal vůbec vojákům číst, třebas by to byly i&#160;Pražské úřední noviny, v&#160;kantýně nesměli balit do novin ani párky, ani syrečky. Vod tý doby vojáci začli číst a&#160;náš regiment byl nejvzdělanější. Četli jsme všechny noviny a&#160;u&#160;každý kumpačky skládali veršíčky, písničky proti panu obrštovi. A&#160;když se něco u&#160;regimentu stalo, tak se vždycky našel mezi manšaftem nějakej dobrodinec, kerej to dal do novin pod názvem ‚Tejrání vojáků‘. A&#160;na tom neměli dost. Psali poslancům do Vídně, aby se jich ujmuli, a&#160;ti začali dávat interpelaci jednu za druhou, že je náš pan obršt zvíře a&#160;podobně. Nějakej ministr poslal k&#160;nám komisi, aby to vyšetřila, a&#160;nějakej Franta Henčlů z&#160;Hluboký dostal potom dva roky, poněvadž to byl ten, co se vobrátil do Vídně k&#160;poslancům kvůli tý facce, kerou dostal na cvičišti od pana obršta. Potom, když komise vodjela, dal si nás pan obršt všechny seřadit, celej regiment, a&#160;povídá, že voják je voják, že musí držet hubu a&#160;sloužit, jestli se mu něco nelíbí, tak že je to porušení subordinace. ‚Tak jste si, lumpové, mysleli, že vám ta komise pomůže,‘ povídá pan obršt, ‚drek vám pomohla. A&#160;teď bude každá kumpačka kolem mne defilírovat a&#160;opakovat hlasitě, co jsem řekl.‘&#160;– Tak jsme šli jedna kumpačka za druhou, rechtsšaut, kde stál pan obršt, ruku na řemeni flinty, a&#160;řvali jsme na něho: ‚Tak jsme si, lumpové, mysleli, že nám ta komise pomůže, drek nám pomohla.‘&#160;– Pan obršt se smál, až se za břicho popadal, až defilírovala jedenáctá kumpačka. Jde, dupe, a&#160;když přijde k&#160;panu obrštovi, nic, ticho, ani hlásku. Pan obršt se začervenal jako kohout a&#160;vrátil jedenáctou kumpačku, aby to ještě jednou opakovala. Defilíruje a&#160;mlčí, jen řada za řadou se drze dívá panu obrštovi do očí.&#160;– ‚Ruht!‘ povídá pan obršt a&#160;chodí po dvoře, seká si bičíkem přes holínky, plivá, pak najednou se zastaví a&#160;zařve ‚Abtreten!‘, sedne si na svou herku a&#160;už je z&#160;brány venku. Čekali jsme, co se stane s&#160;jedenáctou kumpačkou, a&#160;ono nic. Čekáme jeden den, druhý den, celý týden, a&#160;ono pořád nic. Pan obršt se v&#160;kasárnách vůbec neobjevil, z&#160;čehož mělo mužstvo, šarže i&#160;důstojníci velkou radost. Potom jsme dostali nového obršta a&#160;o&#160;tom starém se povídalo, že je v&#160;nějakém sanatoriu, poněvadž napsal vlastnoruční dopis k&#160;císaři pánovi, že se jedenáctá kumpačka vzbouřila.“</p>
			<p class="MLP-text para-style-override-1">Přiblížila se doba odpolední vizity. Vojenský lékař Grünstein chodil od postele k&#160;posteli a&#160;za ním sanitní poddůstojník se zápisní knihou.</p>
			<p class="MLP-text para-style-override-1">„Macuna?!“</p>
			<p class="MLP-text para-style-override-1">„Zde!“</p>
			<p class="MLP-text para-style-override-1">„Klystýr a&#160;aspirin!&#160;– Pokorný?!“</p>
			<p class="MLP-text para-style-override-1">„Zde!“</p>
			<p class="MLP-text para-style-override-1">„Vypláchnout žaludek a&#160;chinin!&#160;– Kovařík?!“</p>
			<p class="MLP-text para-style-override-1">„Zde!“</p>
			<p class="MLP-text para-style-override-1">„Klystýr a&#160;aspirin!&#160;– Koťátko?!“</p>
			<p class="MLP-text para-style-override-1">„Zde!“</p>
			<p class="MLP-text para-style-override-1">„Vypláchnout žaludek a&#160;chinin!“</p>
			<p class="MLP-text para-style-override-1">A&#160;tak to šlo, jeden za druhým, bez milosti, mechanicky, řízně.</p>
			<p class="MLP-text para-style-override-1">„Švejk?!“</p>
			<p class="MLP-text para-style-override-1">„Zde!“</p>
			<p class="MLP-text para-style-override-1">Dr. Grünstein podíval se na nový přírůstek.</p>
			<p class="MLP-text para-style-override-1">„Co vám schází?“</p>
			<p class="MLP-text para-style-override-1">„Poslušně hlásím, že mám revma!“</p>
			<p class="MLP-text para-style-override-1">Dr. Grünstein po dobu své praxe přivykl být jemně ironickým, kterýž způsob působil mnohem vydatněji nežli křik.</p>
			<p class="MLP-text para-style-override-1">„Aha, revma,“ řekl k&#160;Švejkovi, „to máte náramně těžkou nemoc. Je to opravdu náhoda, dostat revma v&#160;době, kdy je světová válka a&#160;člověk má jít na vojnu. Já myslím, že vás to musí strašně mrzet.“</p>
			<p class="MLP-text para-style-override-1">„Poslušně hlásím, pane obrarct, že mě to strašně mrzí.“</p>
			<p class="MLP-text para-style-override-1">„Tak vida, ono ho to mrzí. To je od vás náramně hezké, že jste si s&#160;tím revmatismem právě teď na nás vzpomněl. V&#160;době míru běhá takový chudák jako kůzlátko, ale jak vypukne vojna, hned má revma a&#160;hned mu kolena neslouží. Nebolí vás kolena?“</p>
			<p class="MLP-text para-style-override-1">„Poslušně hlásím, že bolí.“</p>
			<p class="MLP-text para-style-override-1">„A&#160;celé noci nemůžete spát, není-liž pravda? Revma je velice nebezpečná, bolestná a&#160;těžká nemoc. My už tady máme s&#160;revmatiky dobré zkušenosti. Naprostá dieta a&#160;jiný náš způsob léčení se velice dobře osvědčil. Budete zde dřív zdravější než v&#160;Píšťanech a&#160;mašírovat budete na pozice, jen se za vámi zapráší.“</p>
			<p class="MLP-text para-style-override-1">Obraceje se k&#160;sanitnímu poddůstojníkovi řekl:</p>
			<p class="MLP-text para-style-override-1">„Pište: Švejk, úplná dieta, dvakrát denně vypláchnout žaludek, jednou za den klystýr, a&#160;jak bude dál, uvidíme. Prozatím ho odveďte do ordinačního pokoje, vypláchněte mu žaludek a&#160;dejte mu, až se vzpamatuje, klystýr, ale pořádný, až bude volat všechny svaté, aby se to jeho revma leklo a&#160;vyběhlo.“</p>
			<p class="MLP-text para-style-override-1">Obraceje se pak ku všem postelím, pronesl řeč plnou pěkných a&#160;rozumných sentencí:</p>
			<p class="MLP-text para-style-override-1">„Nemyslete si, že máte před sebou nějakého vola, který si dá všechno nabulíkovat na nos. Mě vaše chování nijak nepřivede z&#160;rovnováhy. Já vím, že jste všichni simulanti, že chcete dezertýrovat z&#160;vojny. A&#160;podle toho s&#160;vámi jednám. Přežil jsem sta a&#160;sta takových vojáků, jako jste vy. Na těchto postelích ležely celé spousty lidí, kterým nic jiného nescházelo než vojenský duch. Zatímco jich kamarádi bojovali v&#160;poli, oni si myslili, že se budou válet na posteli, dostávat nemocniční stravu a&#160;čekat, až se válka přežene. To se ale zmýlili setsakramentsky, a&#160;i vy všichni se také setsakramentsky zmýlíte. Ještě za dvacet let budete křičet ze spaní, když se vám bude zdát, jak jste u&#160;mne simulovali.“</p>
			<p class="MLP-text para-style-override-1">„Poslušně hlásím, pane obrarct,“ ozvalo se tiše od postele u&#160;okna, „já už jsem zdravej, já už v&#160;noci pozoroval, že mne záducha přešla.“</p>
			<p class="MLP-text para-style-override-1">„Jmenujete se?“</p>
			<p class="MLP-text para-style-override-1">„Kovařík, poslušně hlásím, mám dostat klystýr.“</p>
			<p class="MLP-text para-style-override-1">„Dobře, klystýr dostanete ještě na cestu,“ rozhodl dr.&#160;Grünstein, „abyste si nestěžoval, že jsme vás tady neléčili. Tak, a&#160;teď všichni marodi, které jsem četl, za poddůstojníkem, aby každý dostal, co mu patří.“</p>
			<p class="MLP-text para-style-override-1">A&#160;každý také dostal poctivou porci, jakou měl předepsánu. A&#160;jestli někteří snažili se na vykonavatele lékařského rozkazu působit prosbami nebo vyhrožováním, že se dají také k&#160;sanitě a&#160;může být, že jim oni také padnou jednou do rukou, Švejk se držel statečně.</p>
			<p class="MLP-text para-style-override-1">„Nešetři mne,“ vybízel toho pochopa, který mu dával klystýr, „pamatuj na svou přísahu. I&#160;kdyby zde ležel tvůj otec nebo vlastní bratr, dej jim klystýr, aniž bys mrkl okem. Mysli si, že na takových klystýrech stojí Rakousko, a&#160;vítězství je naše.“</p>
			<p class="MLP-text para-style-override-1">Druhého dne při vizitě otázal se dr.&#160;Grünstein Švejka, jak se mu líbí ve vojenské nemocnici.</p>
			<p class="MLP-text para-style-override-1">Švejk odpověděl, že jest to podnik správný a&#160;vznešený. Za odměnu dostal totéž co včera, kromě aspirinu a&#160;tří prášků chininu, které mu nasypali do vody, aby je ihned vypil.</p>
			<p class="MLP-text para-style-override-1">Ani Sokrates nepil svou číši bolehlavu s&#160;takovým klidem jako chinin Švejk, na kterém vyzkoušel dr. Grünstein všechny stupně trápení.</p>
			<p class="MLP-text para-style-override-1">Když balili Švejka do mokrého prostěradla u&#160;přítomnosti lékaře, odpověděl Švejk na jeho otázku, jak se mu to teď líbí:</p>
			<p class="MLP-text para-style-override-1">„Poslušně hlásím, pane obrarct, že je to jako na plovárně nebo v&#160;mořských lázních.“</p>
			<p class="MLP-text para-style-override-1">„Máte ještě revma?“</p>
			<p class="MLP-text para-style-override-1">„Poslušně hlásím, pane obrarct, že se to nechce nijak lepšit.“</p>
			<p class="MLP-text para-style-override-1">Švejk byl podroben novému trápení.</p>
			<p class="MLP-text para-style-override-1">V&#160;té době měla vdova po generálovi pěchoty baronka von Bot­zenheim velice mnoho starostí, aby vypátrala toho vojáka, o&#160;kterém uveřejnila nedávno Bohemie zprávu, jak dal se vozit, on, mrzák, na vozíku pro nemocné a&#160;křičel „Na Bělehrad!“, kterýž vlastenecký projev dal původ redakci Bohemie k&#160;vyzvání čtenářů, aby konali sbírky ve prospěch loajálního hrdiny mrzáka.</p>
			<p class="MLP-text para-style-override-1">Konečně poptávkou na policejním ředitelství zjištěno bylo, že to byl Švejk, a&#160;dále bylo už lehké pátrat. Baronka von Botzenheim vzala s&#160;sebou svou společnici a&#160;komorníka s&#160;košem a&#160;jeli na Hradčany.</p>
			<p class="MLP-text para-style-override-1">Chuděrka paní baronka ani nevěděla, co to znamená, když někdo leží ve vojenské nemocnici posádkové věznice. Její navštívenka otevřela jí dveře věznice a&#160;v&#160;kanceláři se k&#160;ní chovali náramně vlídně, a&#160;za pět minut už věděla, že „der brave Soldat Švejk“, po kterém se ptala, leží ve třetím baráku, postel číslo 17. Šel s&#160;ní sám dr.&#160;Grünstein, který byl z&#160;toho janek.</p>
			<p class="MLP-text para-style-override-1">Švejk právě seděl na posteli po obvyklé denní kúře předepsané dr.&#160;Grünsteinem, obklopen skupinou vychrtlých a&#160;vyhladovělých simulantů, kteří se doposud nevzdali a&#160;houževnatě zápasili s&#160;dr.&#160;Grünsteinem na půdě úplné diety.</p>
			<p class="MLP-text para-style-override-1">Kdo by je byl poslouchal, měl by dojem, že se octl ve společnosti kulinářů, ve vyšší kuchařské škole nebo na labužnických kursech.</p>
			<p class="MLP-text para-style-override-1">„I&#160;ty sprosté lojové škvarky se dají jíst,“ vyprávěl právě jeden, který zde ležel se ‚zastaralým katarem žaludku‘, „jestli jsou teplé. Když se lůj škvaří, vymačkají se dosucha, posolí, opepří, a&#160;já vám říkám, že se husí škvarky jim nevyrovnají.“</p>
			<p class="MLP-text para-style-override-1">„Nechte husí škvarky být,“ řekl muž se ‚žaludeční rakovinou‘, „nad husí škvarky není. Kam se proti nim hrabou z&#160;vepřového sádla. To se rozumí, že musí být dozlata vyškvařeny, jako to dělají židi. Vezmou tučnou husu a&#160;stáhnou sádlo s&#160;kůží a&#160;škvařejí to.“</p>
			<p class="MLP-text para-style-override-1">„Víte, že jste na omylu, pokud se týká vepřových škvarků?“ poznamenal Švejkův soused, „rozumí se samo sebou, že mluvím o&#160;škvarkách z&#160;domácího sádla, tak jak jim říkají domácí škvarky. Ne hnědé barvy a&#160;také ne žluté. Musí to být něco mezi těma dvěma odstíny. Takový škvarek nesmí být ani příliš měkký, ani příliš tvrdý. On nesmí chroupat, to je přepálen. Musí se rozplynout na jazyku a&#160;nesmíte mít přitom dojem, že vám teče sádlo po bradě.“</p>
			<p class="MLP-text para-style-override-1">„Kdo z&#160;vás jed škvarky z&#160;koňského sádla?“ ozval se čísi hlas, na který však nikdo nedal odpovědi, poněvadž sem vběhl sanitní poddůstojník:</p>
			<p class="MLP-text para-style-override-1">„Všichni do postele, jde sem nějaká arcikněžna, ať nikdo ne­ukazuje špinavé nohy z&#160;deky!“</p>
			<p class="MLP-text para-style-override-1">Ani arcikněžna nemohla tak vážně vejít, jako to udělala baronka von Botzenheim. Za ní valil se celý průvod, ve kterém nescházel ani účetní šikovatel při nemocnici, který v&#160;tom všem viděl tajemnou ruku revize, která ho od tučného žlabu v&#160;týlu hodí napospas šrapnelům někam pod drátěné překážky pozic.</p>
			<p class="MLP-text para-style-override-1">Byl bledý, ale ještě bledší byl dr.&#160;Grünstein. Jemu tancovala před očima malá vizitka staré baronky s&#160;titulem „vdova po generálu“ a&#160;všechno to, co mohlo být spojeno s&#160;tím titulem, jako konexe, protekce, stížnosti, přeložení na frontu a&#160;jiné hrozné věci.</p>
			<p class="MLP-text para-style-override-1">„Zde máme Švejka,“ řekl, zachovávaje umělý klid, veda baronku von Botzenheim ku Švejkově posteli, „chová se velice trpělivě.“</p>
			<p class="MLP-text para-style-override-1">Baronka von Botzenheim posadila se na přistavenou židli k&#160;Švejkově posteli a&#160;řekla:</p>
			<p class="MLP-text para-style-override-1">„Cešky fójak, toprá fójak, kriplfójak pýt tapferfójak, moc rát měl cešky Rakušan.“</p>
			<p class="MLP-text para-style-override-1">Přitom hladila Švejka po neholené tváři a&#160;pokračovala:</p>
			<p class="MLP-text para-style-override-1">„Ja čist všekno f nófiny, já vám přinest pápat, kousat, kuřit, cúcat, cešky fójak, toprá fójak. Johann, kommen Sie her!“</p>
			<p class="MLP-text para-style-override-1">Komorník, připomínající svými ježatými licousy Babinského, přitáhl objemný koš k&#160;posteli, zatímco společnice staré baronky, vysoká dáma s&#160;uplakanou tváří, sedla si na Švejkovu postel a&#160;urovnávala mu slaměný polštář pod záda s&#160;fixní myšlenkou, že se to patří dělat nemocným hrdinům.</p>
			<p class="MLP-text para-style-override-1">Baronka zatím vytahovala dárky z&#160;koše. Tucet pečených kuřat, zabalených do růžového hedvábného papíru a&#160;ovázaných černožlutou hedvábnou stužkou, dvě láhve nějakého válečného likéru s&#160;etiketou „Gott strafe England!“ Na druhé straně byl na etiketě František Josef s&#160;Vilémem, jak se drží za ruce, jako by si chtěli hrát hru „Králíček v&#160;své jamce seděl sám, ubožátko, co je ti, že nemůžeš skákati“.</p>
			<p class="MLP-text para-style-override-1">Potom vytáhla z&#160;koše tři láhve vína pro rekonvalescenty a&#160;dvě krabice cigaret. Vše elegantně rozložila na prázdnou postel vedle Švejka, kam přibyla ještě pěkně vázaná kniha Příběhy ze života našeho mocnáře, kterou napsal nynější zasloužilý šéfredaktor naší úřední Československé republiky, který se ve starém Frantíkovi viděl. Potom se octly na posteli balíčky čokolády s&#160;tímž nápisem „Gott strafe England!“ a&#160;opět s&#160;podobiznami rakouského i&#160;německého císaře. Na čokoládě už si nedrželi ruce a&#160;každý se udělal pro sebe a&#160;ukazovali na sebe záda. Pěkný byl dvouřadový kartáček na zuby s&#160;nápisem „Viribus unitis“, aby každý, kdo si čistí zuby, vzpomínal na Rakousko. Elegantním a&#160;velice vhodným dárečkem do fronty a&#160;do zákopů byla souprava na čištění nehtů. Na krabici byl obrázek, jak praská šrapnel a&#160;nějaký člověk v&#160;šišáku se žene s&#160;bodákem kupředu. Pod tím: „Für Gott, Kaiser und Vaterland!“ Bez obrázku byl balík sušenek, zato byl tam verš:</p>
			<p class="MLP-verse--I---12-12 para-style-override-1">Österreich, du edles Haus,<br/>steck deine Fahne aus,<br/>laß sie im Winde weh’n,<br/>Österreich muß ewig stehn!</p>
			<p class="MLP-text-bez1radku para-style-override-1">s&#160;českým překladem umístěným na druhé straně:</p>
			<p class="MLP-verse--I---12-12 para-style-override-1">Rakousko, vznešený dům,<br/>vystrč prapor svůj,<br/>nech ho ve větrech vlát,<br/>Rakousko věčně musí stát!</p>
			<p class="MLP-text para-style-override-1">Posledním dárkem byl bílý hyacint v&#160;kořenáči.</p>
			<p class="MLP-text para-style-override-1">Když to všechno leželo vybaleno na posteli, baronka von Botzenheim nemohla se pohnutím udržet slz. Několika vyhladovělým simulantům tekly sliny z&#160;úst. Společnice barončina podpírala sedícího Švejka a&#160;také slzela. Bylo ticho jako v&#160;kostele, které přerušil náhle Švejk, sepjav ruce:</p>
			<p class="MLP-text para-style-override-1">„Otče náš, jenž jsi na nebesích, posvěť se jméno Tvé, přijď království Tvé… pardon, milostpaní, tak to není, já jsem chtěl říct: Pane Bože, Otče nebeský, požehnej nám těchto darů, které z&#160;Tvé štědrosti požívati budeme. Amen!“</p>
			<p class="MLP-text para-style-override-1">Po těchto slovech vzal z&#160;postele kuře a&#160;pustil se do něho, sledován vyděšeným zrakem dr.&#160;Grünsteina.</p>
			<p class="MLP-text para-style-override-1">„Ach, jak mu chutná, vojáčkovi,“ s&#160;nadšením šeptala dr.&#160;Grün­steinovi stará baronka, „on je jistě už zdravý a&#160;může jít do pole. Jsem opravdu velice ráda, jak mu to přišlo vhod.“</p>
			<p class="MLP-text para-style-override-1">Potom chodila od postele k&#160;posteli a&#160;rozdávala cigarety a&#160;čokoládové pralinky a&#160;vrátila se ze své obchůzky opět k&#160;Švejkovi, pohladila mu vlasy se slovy „Behüt’ euch Gott“ a&#160;vyšla s&#160;celým průvodem ze dveří.</p>
			<p class="MLP-text para-style-override-1">Nežli se dr.&#160;Grünstein vrátil zezdola, kam šel doprovodit baronku, Švejk rozdal kuřata, která byla zhlcena pacienty s&#160;takovou rychlostí, že místo kuřat našel dr.&#160;Grünstein jen hromadu kostí, ohlodaných tak čistě, jako by byla kuřata padla zaživa do hnízda supů a&#160;na jejich ohlodané kosti pražilo několik měsíců slunce.</p>
			<p class="MLP-text para-style-override-1">Zmizel i&#160;válečný likér, i&#160;tři láhve vína. Ztratily se v&#160;žaludcích pacientů i&#160;balíčky čokolády, i&#160;balík sušenek. Někdo dokonce vypil i&#160;lahvičku politury na nehty, nalézající se v&#160;soupravě, a&#160;nakousl pastu na zuby, přiloženou ke kartáčku.</p>
			<p class="MLP-text para-style-override-1">Když se dr.&#160;Grünstein vrátil, postavil se opět do bojovné pózy a&#160;měl dlouhou řeč. Kámen mu spadl ze srdce, že již návštěva odešla. Hromada ohlodaných kostí utvrdila ho v&#160;myšlence, že jsou všichni nenapravitelní.</p>
			<p class="MLP-text para-style-override-1">„Vojáci,“ spustil, „jestli byste měli trochu rozumu, tak byste nechali to všechno ležet a&#160;řekli byste si, že jestli to sežerem, že nám pan obrarct nebude věřit, že jsme těžcí marodi. Vy jste tím sami dali sobě svědectví, že si nevážíte mé dobroty. Pumpuji vám žaludek, dávám vám klystýry, snažím se udržet vás při úplné dietě, a&#160;vy si mně přecpete žaludek. Chcete dostat žaludeční katar? To se mýlíte, dříve nežli se váš žaludek pokusí to strávit, vyčistím vám ho tak důkladně, že budete na to vzpomínat do nejdelší smrti a&#160;ještě svým dětem vypravovat, jak jste jednou sežrali kuřata a&#160;napráskali se různé jiné dobroty, ale jak to u&#160;vás nevydrželo ani čtvrt hodiny v&#160;žaludku, poněvadž vám vypumpovali ještě zatepla žaludek. A&#160;tak jeden po druhém za mnou, abyste nezapomněli, že nejsem žádný vůl jako vy, ale přece jen o&#160;trochu chytřejší než vy všichni dohromady. Kromě toho vám oznamuji, že zítra sem na vás pošlu komisi, poněvadž se už válíte tady moc dlouho a&#160;nic z&#160;vás nikomu neschází, když si umíte za těch pár minut zasvinit žaludek tak pěkně, jak jste to právě nyní dokázali. Tak pochodem póchod!“</p>
			<p class="MLP-text para-style-override-1">Když došla řada na Švejka, podíval se dr.&#160;Grünstein na něho a&#160;jakási reminiscence na dnešní záhadnou návštěvu přinutila ho, že se otázal:</p>
			<p class="MLP-text para-style-override-1">„Vy znáte paní baronku?“</p>
			<p class="MLP-text para-style-override-1">„Je to moje nevlastní matka,“ odpověděl klidně Švejk, „v outlém věku mne pohodila a&#160;teď mne zas našla…“</p>
			<p class="MLP-text para-style-override-1">A&#160;dr. Grünstein řekl stručně:</p>
			<p class="MLP-text para-style-override-1">„Potom dejte Švejkovi ještě klystýr.“</p>
			<p class="MLP-text para-style-override-1">Večer na kavalcích bylo smutno. Před několika hodinami měli všichni v&#160;žaludcích různé dobré a&#160;chutné věci, a&#160;nyní tam mají slabý čaj a&#160;skývu chleba. Číslo 21 se ozvalo od okna:</p>
			<p class="MLP-text para-style-override-1">„Věříte, kamarádi, že raději mám smažené kuře než pečené?“</p>
			<p class="MLP-text para-style-override-1">Kdosi zabručel: „Dejte mu deku,“ ale byli všichni tak zesláblí po té nezdařené hostině, že se nikdo nehýbal.</p>
			<p class="MLP-text para-style-override-1">Dr.&#160;Grünstein držel slovo. Dopoledne přišlo několik vojenských lékařů z&#160;proslulé komise.</p>
			<p class="MLP-text para-style-override-1">Šli vážně řadami postelí a&#160;nic jiného nebylo slyšet než „Ukažte jazyk!“</p>
			<p class="MLP-text para-style-override-1">Švejk vyplázl jazyk tak daleko, že jeho obličej udělal pitvornou grimasu a&#160;oči se mu zahmouřily:</p>
			<p class="MLP-text para-style-override-1">„Poslušně hlásím, pane štábarct, že už delší jazyk nemám.“</p>
			<p class="MLP-text para-style-override-1">Nastala zajímavá rozprava mezi Švejkem a&#160;komisí. Švejk tvrdil, že učinil tu poznámku, obávaje se, aby si nemyslili, že před nimi skrývá svůj jazyk.</p>
			<p class="MLP-text para-style-override-1">Členové komise naproti tomu se rozcházeli znamenitě ve svých úsudcích o&#160;Švejkovi.</p>
			<p class="MLP-text para-style-override-1">Polovina z&#160;nich tvrdila, že je Švejk „ein blöder Kerl“, kdežto druhá, že je lotr, který si chce z&#160;vojny dělat legraci.</p>
			<p class="MLP-text para-style-override-1">„To by v&#160;tom musel bejt hrom,“ zařval na Švejka předseda komise, „abychom na vás nevyzráli.“</p>
			<p class="MLP-text para-style-override-1">Švejk díval se na celou komisi s&#160;božským klidem nevinného dítěte.</p>
			<p class="MLP-text para-style-override-1">Vrchní štábní lékař přistoupil těsně k&#160;Švejkovi:</p>
			<p class="MLP-text para-style-override-1">„To bych rád viděl, vy mořské prase, co si asi teď myslíte.“</p>
			<p class="MLP-text para-style-override-1">„Poslušně hlásím, že já vůbec nemyslím.“</p>
			<p class="MLP-text para-style-override-1">„Himldonrvetr,“ hulákal jeden z&#160;členů komise, břinkaje šavlí, „tak von vůbec nemyslí. Pročpak, vy jeden siamskej slone, nemyslíte?“</p>
			<p class="MLP-text para-style-override-1">„Poslušně hlásím, že já proto nemyslím, poněvadž je to na vojně vojákům zakázáno. Když jsem byl před léty u&#160;91.&#160;regimentu, tak nám náš pan hejtman vždycky říkal: ‚Voják nesmí sám myslet. Za něho myslí jeho představení. Jakmile voják začne myslet, už to není voják, ale nějakej prachvšivej civilista. Myšlení nevede…‘“</p>
			<p class="MLP-text para-style-override-1">„Držte hubu,“ přerušil Švejka zuřivě předseda komise, „o&#160;vás už máme zprávy. Der Kerl meint: man wird glauben, er sei ein wirklicher Idiot… Žádnej idiot nejste, Švejku, chytrej jste, mazanej jste, lump jste, uličník, všivák, rozumíte…“</p>
			<p class="MLP-text para-style-override-1">„Poslušně hlásím, že rozumím.“</p>
			<p class="MLP-text para-style-override-1">„Už jsem vám říkal, abyste držel hubu, slyšel jste?“</p>
			<p class="MLP-text para-style-override-1">„Poslušně hlásím, že jsem slyšel, abych držel hubu.“</p>
			<p class="MLP-text para-style-override-1">„Himlhergot, tak tu hubu držte, když jsem vám poručil, tak víte dobře, že nesmíte kušnit!“</p>
			<p class="MLP-text para-style-override-1">„Poslušně hlásím, že vím, že nesmím kušnit.“</p>
			<p class="MLP-text para-style-override-1">Vojenští páni podívali se na sebe a&#160;zavolali šikovatele.</p>
			<p class="MLP-text para-style-override-1">„Tohoto muže,“ řekl vrchní štábní lékař z&#160;komise, ukazuje na Švejka, „odvedete dolů do kanceláře a&#160;počkáte na naši relaci a&#160;raport. Na garnizónu už mu to kušnění vyženou z&#160;hlavy. Chlap je zdravej jako ryba, simuluje a&#160;ještě kušní a&#160;dělá si legraci ze svých představených. Myslí si, že jsou zde jen kvůli jeho zábavě, že je celá vojna legrace, špásovná věc. Oni vám to, Švejku, na garnizóně ukážou, že vojna není žádná sranda.“</p>
			<p class="MLP-text para-style-override-1">Švejk odcházel s&#160;šikovatelem do kanceláře a&#160;po cestě přes nádvoří bručel si:</p>
			<p class="MLP-verse--I---12-12 para-style-override-1">„Vždycky jsem si myslel,<br/>že je vojna špás,<br/>že tam budu tejden nebo dvě neděle,<br/>přijdu domů zas…“</p>
			<p class="MLP-text para-style-override-1">A&#160;zatímco na Švejka řval v&#160;kanceláři důstojník mající službu, že takoví chlapi, jako je Švejk, se mají střílet, komise nahoře v&#160;nemocničních pokojích pobíjela simulanty. Ze sedmdesáti pacientů zachránili se jen dva. Jeden, který měl uraženou nohu granátem, a&#160;druhý s&#160;opravdovým kostižerem.</p>
			<p class="MLP-text para-style-override-1">Jedině ti neslyšeli slůvko „tauglich“, ostatní všichni, nevyjímaje ani tří umírajících souchotinářů, byli uznáni schopnými služby v&#160;poli, přičemž vrchní štábní lékař neodepřel si té příležitosti, aby si nezařečnil.</p>
			<p class="MLP-text para-style-override-1">Jeho řeč byla propletena nejrozmanitějšími nadávkami a&#160;byla obsahově stručná. Všichni jsou dobytek a&#160;hnůj, a&#160;jedině budou-li bojovat statečně za císaře pána, mohou se vrátit do lidské společnosti a&#160;po válce jim bude odpuštěno, že se chtěli dostat z&#160;vojny a&#160;simulovali. On sám ale v&#160;to nevěří a&#160;myslí, že všechny čeká provaz.</p>
			<p class="MLP-text para-style-override-1">Nějaký mladičký vojenský lékař, duše čistá doposud a&#160;nezkažená, požádal vrchního štábního, aby směl též promluvit. Jeho řeč lišila se od řeči jeho představeného optimismem a&#160;naivitou. Mluvil německy.</p>
			<p class="MLP-text para-style-override-1">Mluvil dlouho o&#160;tom, že každý z&#160;těch, kteří opouští nemocnici, aby odešli ke svým plukům do pole, musí být vítězem i&#160;rytířem. On že jest přesvědčen, že budou zruční ve zbrani, na bojišti i&#160;čestní ve všech záležitostech válečných i&#160;soukromých. Že budou nepřemožitelnými válečníky, pamětlivými na slávu Radeckého i&#160;prince Eugena Savojského. Že zúrodní svou krví široká pole slávy mocnářství a&#160;vítězně dokonají úlohu, kterou jim předurčila historie. Ve smělé odvaze, pohrdajíce svými životy, pořítí se kupředu pod rozstřílenými prapory svých regimentů k&#160;nové slávě, k&#160;novým vítězstvím.</p>
			<p class="MLP-text para-style-override-1">Potom na chodbě řekl k&#160;tomu naivnímu muži vrchní štábní lékař:</p>
			<p class="MLP-text para-style-override-1">„Pane kolego, mohu vás ubezpečit, že je to všechno marné. Z&#160;těch lumpů by ani Radecký, ani ten váš princ Eugen Savojský nevychovali vojáky. Mluvit k&#160;nim andělsky nebo ďábelsky, to je všechno jedno. Je to banda.“</p>
		</div>
</body>
</html>