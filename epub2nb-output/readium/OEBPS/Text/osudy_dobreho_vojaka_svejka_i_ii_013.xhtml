<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>osudy_dobreho_vojaka_svejka_i_ii-10</title>
		<link href="../Styles/osudy_dobr_idstyles.css" rel="stylesheet" type="text/css"/>
	</head>
	<body id="osudy_dobreho_vojaka_svejka_i_ii" xml:lang="cs-CZ">
		<div>
			<p id="toc_marker-2-7" class="MLP-uroven2-kapitola para-style-override-1">7. <br/>Švejk jde na vojnu</p>
			<p class="MLP-text-bez1radku para-style-override-1">V&#160;době, kdy lesy na řece Rábu v&#160;Haliči viděly utíkat přes Ráb rakouská vojska a&#160;dole v&#160;Srbsku rakouské divize jedna za druhou dostávaly přes kalhoty to, co jim dávno patřilo, vzpomnělo si rakouské ministerstvo vojenství i&#160;na Švejka, aby pomohl mocnářství z&#160;bryndy.</p>
			<p class="MLP-text para-style-override-1">Švejk, když mu přinesli vyrozumění, že se má za týden dostavit na Střelecký ostrov k&#160;lékařské prohlídce, ležel právě v&#160;posteli, stižen opětně revmatismem.</p>
			<p class="MLP-text para-style-override-1">Paní Müllerová vařila mu v&#160;kuchyni kávu.</p>
			<p class="MLP-text para-style-override-1">„Paní Müllerová,“ ozval se z&#160;pokoje tichý hlas Švejkův, „paní Mül­lerová, pojďte sem na chvilku.“</p>
			<p class="MLP-text para-style-override-1">Když posluhovačka stála u&#160;postele, řekl Švejk opět takovým tichým hlasem:</p>
			<p class="MLP-text para-style-override-1">„Sedněte si, paní Müllerová.“</p>
			<p class="MLP-text para-style-override-1">V&#160;jeho hlase bylo něco tajuplně slavnostního.</p>
			<p class="MLP-text para-style-override-1">Když se paní Müllerová posadila, prohlásil Švejk, vztyčuje se na posteli:</p>
			<p class="MLP-text para-style-override-1">„Já jdu na vojnu!“</p>
			<p class="MLP-text para-style-override-1">„Panenko Maria,“ vykřikla paní Müllerová, „co tam budou dělat?“</p>
			<p class="MLP-text para-style-override-1">„Bojovat,“ hrobovým hlasem odpověděl Švejk, „s&#160;Rakouskem je to moc špatný. Nahoře nám už lezou na Krakov a&#160;dole do Uher. Jsme biti jako žito, kam se podíváme, a&#160;proto mě volají na vojnu. Já jim přece včera četl z&#160;novin, že drahou vlast vovinuly nějaké mraky.“</p>
			<p class="MLP-text para-style-override-1">„Ale vždyť se nemůžou hejbat.“</p>
			<p class="MLP-text para-style-override-1">„To nevadí, paní Müllerová, pojedu na vojnu ve vozejku. Znají toho cukráře za rohem, ten takovej vozejk má. Vozil v&#160;něm před lety svýho chromýho zlýho dědečka na čerstvej vzduch. Vy mne, paní Müllerová, v&#160;tom vozejku na tu vojnu odtáhnete.“</p>
			<p class="MLP-text para-style-override-1">Paní Müllerová se dala do pláče:</p>
			<p class="MLP-text para-style-override-1">„Nemám, milostpane, doběhnout pro doktora?“</p>
			<p class="MLP-text para-style-override-1">„Nikam nepudou, paní Müllerová, já jsem až na ty nohy úplně zdravej kanónenfutr a&#160;v&#160;tý době, když je to s&#160;Rakouskem vošklivý, každej mrzák musí bejt na svým místě. Vařte kávu klidně dál.“</p>
			<p class="MLP-text para-style-override-1">A&#160;zatímco paní Müllerová, uplakaná a&#160;rozechvělá, cedila kávu, dobrý voják Švejk si zpíval na posteli:</p>
			<p class="MLP-verse--I---12-12 para-style-override-1">„Jenerál Windischgrätz a&#160;vojenští páni<br/>od východu slunce vojnu započali;<br/>hop, hop, hop!<br/>Vojnu započali, takto jsou zvolali:<br/>Pomoz nám Kristus Pán s&#160;Panenkou Marií;<br/>hop, hop, hop!“</p>
			<p class="MLP-text para-style-override-1">Uděšená paní Müllerová pod dojmem strašného válečného zpěvu zapomněla na kávu a&#160;třesouc se na celém těle uděšeně naslouchala, jak dobrý voják Švejk dál zpívá na posteli:</p>
			<p class="MLP-verse--I---12-12 para-style-override-1">„S&#160;Panenkou Marií a&#160;ty čtyry mosty,<br/>postav si, Pimonte, silnější forposty;<br/>hop, hop, hop!<br/>Byla bitva, byla, tam u&#160;Solferina,<br/>teklo tam krve moc, krve pod kolena;<br/>hop, hop, hop!<br/>Krve pod kolena a&#160;na fůry masa,<br/>vždyť se tam sekala vosumnáctá chasa;<br/>hop, hop, hop!<br/>Vosumnáctá chaso, neboj se ty nouze,<br/>vždyť za tebou vezou peníze na voze;<br/>hop, hop, hop!“</p>
			<p class="MLP-text para-style-override-1">„Milostpane, proboha jich prosím,“ ozvalo se žalostivě z&#160;kuchyně, ale Švejk již končil svou válečnou píseň:</p>
			<p class="MLP-verse--I---12-12 para-style-override-1">„Peníze na voze a&#160;menáž v&#160;kočáře,<br/>kerejpak regiment tohlencto dokáže?<br/>Hop, hop, hop!“</p>
			<p class="MLP-text para-style-override-1">Paní Müllerová vyrazila ze dveří a&#160;běžela pro lékaře. Vrátila se za hodinu, zatímco Švejk si zdříml.</p>
			<p class="MLP-text para-style-override-1">A&#160;tak byl probuzen obtloustlým pánem, který mu chvíli držel ruku na čele a&#160;říkal:</p>
			<p class="MLP-text para-style-override-1">„Nebojte se, já jsem doktor Pávek z&#160;Vinohrad&#160;– ukažte ruku&#160;– tenhle teploměr si dejte pod paždí… Tak&#160;– ukažte jazyk&#160;– ještě víc&#160;– držte jazyk&#160;– na co zemřel váš pan otec a&#160;vaše matka?“</p>
			<p class="MLP-text para-style-override-1">A&#160;tak v&#160;době, kdy Vídeň si přála, aby všichni národové Rakousko-Uherska dávali nejskvělejší příklady věrnosti a&#160;oddanosti, předepsal doktor Pávek Švejkovi proti jeho vlasteneckému nadšení bróm a&#160;doporučoval statečnému a&#160;hodnému vojínu Švejkovi, aby nemyslil na vojnu:</p>
			<p class="MLP-text para-style-override-1">„Ležte rovně a&#160;zachovejte klid, já zítra opět přijdu.“</p>
			<p class="MLP-text para-style-override-1">Když druhého dne přišel, ptal se v&#160;kuchyni paní Müllerové, jak se daří pacientovi.</p>
			<p class="MLP-text para-style-override-1">„Je to s&#160;ním horší, pane doktore,“ odpověděla s&#160;opravdovým zármutkem, „v&#160;noci zpíval, s&#160;vodpuštěním, když ho revma chytlo, rakouskou hymnu.“</p>
			<p class="MLP-text para-style-override-1">Doktor Pávek viděl se nucena reagovat na tento nový projev loajality pacientovy zvýšenou dávkou brómu.</p>
			<p class="MLP-text para-style-override-1">Třetího dne hlásila mu paní Müllerová, že je to se Švejkem ještě horší.</p>
			<p class="MLP-text para-style-override-1">„Odpůldne, pane doktore, si poslal pro mapu bojiště a&#160;v&#160;noci ho chytla fantaz, že to Rakousko vyhraje.“</p>
			<p class="MLP-text para-style-override-1">„A&#160;prášky užívá přesně podle předpisu?“</p>
			<p class="MLP-text para-style-override-1">„Ještě si pro ně, pane doktore, ani neposlal.“</p>
			<p class="MLP-text para-style-override-1">Doktor Pávek odešel, když snesl na Švejka bouři výčitek s&#160;ujiš­těním, že nikdy více nepřijde léčit člověka, který odmítá jeho lékařskou pomoc s&#160;brómem.</p>
			<p class="MLP-text para-style-override-1">Zbyly jen dva dny, kdy se měl objevit Švejk před odvodní komisí.</p>
			<p class="MLP-text para-style-override-1">Za tu dobu učinil Švejk náležité přípravy. Předně poslal koupit paní Müllerovou vojenskou čepici a&#160;za druhé ji poslal vypůjčit si vozík od cukráře za rohem, na kterém kdysi cukrář vozil svého zlého chromého dědečka na čerstvý vzduch. Pak si vzpomněl, že potřebuje berle. Naštěstí cukrář choval též i&#160;berle jako rodinnou památku na svého dědečka.</p>
			<p class="MLP-text para-style-override-1">Scházela mu ještě rekrutská kytka. I&#160;tu mu sehnala paní Mül­lerová, která za ty dny nápadně zhubla, a&#160;kudy chodila, tudy i&#160;plakala.</p>
			<p class="MLP-text para-style-override-1">A&#160;tak v&#160;ten památný den objevil se na pražských ulicích případ dojemné loajality:</p>
			<p class="MLP-text para-style-override-1">Stará žena, strkající před sebou vozík, na kterém seděl muž ve vojenské čepici s&#160;vyleštěným frantíkem, mávající berlemi. A&#160;na kabátě skvěla se pestrá rekrutská kytka.</p>
			<p class="MLP-text para-style-override-1">A&#160;muž ten, mávaje poznovu a&#160;poznovu berlemi, křičel do pražských ulic:</p>
			<p class="MLP-text para-style-override-1">„Na Bělehrad, na Bělehrad!“</p>
			<p class="MLP-text para-style-override-1">Za ním šel zástup lidu, který stále vzrůstal z&#160;nepatrného hloučku shromáždivšího se před domem, odkud Švejk vyjel na vojnu.</p>
			<p class="MLP-text para-style-override-1">Švejk mohl konstatovat, že policejní strážníci, stojící na některých křižovatkách, mu zasalutovali.</p>
			<p class="MLP-text para-style-override-1">Na Václavském náměstí vzrostl zástup kolem vozíku se Švejkem na několik set hlav a&#160;na rohu Krakovské ulice byl jím zbit nějaký buršák, který v&#160;cerevisce křičel k&#160;Švejkovi:</p>
			<p class="MLP-text para-style-override-1">„Heil! Nieder mit den Serben!“</p>
			<p class="MLP-text para-style-override-1">Na rohu Vodičkovy ulice vjela do toho jízdní policie a&#160;rozehnala zástup.</p>
			<p class="MLP-text para-style-override-1">Když Švejk revírnímu inspektorovi ukázal, že to má černé na bílém, že dnes musí být před odvodní komisí, byl revírní inspektor trochu zklamán a&#160;kvůli zamezení výtržností dal doprovázet vozík se Švejkem dvěma jízdními strážníky na Střelecký ostrov.</p>
			<p class="MLP-text--0-12 para-style-override-1">O&#160;celé této události objevil se v&#160;Pražských úředních novinách tento článek:</p>
			<p class="MLP-dopis-bez1radku para-style-override-1"><span class="MLP-znak-kurziva-11b">Vlastenectví mrzáka.</span> Včera dopoledne byli chodci na hlavních pražských třídách svědky scény, která krásně mluví o&#160;tom, že v&#160;této veliké a&#160;vážné době i&#160;synové našeho národa mohou dáti nejskvělejší příklady věrnosti a&#160;oddanosti k&#160;trůnu stařičkého mocnáře. Zdá se nám, že se vrátily doby starých Řeků a&#160;Římanů, kdy Mucius Scaevola dal se odvésti do boje, nedbaje své upálené ruky. Nejsvětější city a&#160;zájmy byly včera krásně demonstrovány mrzákem o&#160;berlích, kterého stará matička vezla na vozíku pro nemocné. Tento syn českého národa dobrovolně, nedbaje své neduživosti, dal se odvésti na vojnu, aby dal svůj život i&#160;statky za svého císaře. A&#160;jestli jeho volání „Na Bělehrad!“ mělo tak živý ohlas v&#160;pražských ulicích, jest to jen svědectvím, že Pražané skýtají vzorné příklady lásky k&#160;vlasti a&#160;k&#160;panovnickému domu.</p>
			<p class="MLP-text--12-0 para-style-override-1">Ve stejném smyslu psal i&#160;Prager Tagblatt, který končil svůj článek slovy, že mrzáka dobrovolce vyprovázel zástup Němců, kteří ho svými těly chránili před lynčováním ze strany českých agentů známé Dohody.</p>
			<p class="MLP-text para-style-override-1">Bohemie uveřejnila tuto zprávu žádajíc, aby mrzák vlastenec byl odměněn, a&#160;oznámila, že pro neznámého přijímá od německých občanů dárky v&#160;administraci listu.</p>
			<p class="MLP-text para-style-override-1">Jestli podle těch tří časopisů nemohla země česká vydat ušlechtilejšího občana, nebyli téhož názoru páni v&#160;odvodní komisi.</p>
			<p class="MLP-text para-style-override-1">Zejména ne vrchní vojenský lékař Bautze. Byl to muž neúprosný, který ve všem viděl podvodný pokus uniknout vojně, frontě, kulce a&#160;šrapnelům.</p>
			<p class="MLP-text para-style-override-1">Známý jest jeho výrok: „Das ganze tschechische Volk ist eine Simulantenbande.“</p>
			<p class="MLP-text para-style-override-1">Za deset týdnů své činnosti vymýtil z&#160;11&#160;000 civilistů 10&#160;999&#160;simulantů a&#160;byl by se dostal na kobylku i&#160;tomu jedenáctitisícímu, kdyby nebyla toho šťastného člověka právě v&#160;tom okamžiku, když na něho zařval „Kehrt euch!“, ranila mrtvice.</p>
			<p class="MLP-text para-style-override-1">„Odneste toho simulanta!“ řekl Bautze, když zjistil, že je muž mrtev.</p>
			<p class="MLP-text para-style-override-1">A&#160;před ním stál v&#160;ten památný den Švejk jako ostatní v&#160;plné nahotě, zakrývaje cudně svou nahotu berlemi, o&#160;které se opíral.</p>
			<p class="MLP-text para-style-override-1">„Das ist wirklich ein besonderes Feigenblatt,“ řekl Bautze, „takových fíkových listů v&#160;ráji nebylo.“</p>
			<p class="MLP-text para-style-override-1">„Superarbitrován pro blbost,“ poznamenal šikovatel, dívaje se do úředních listin.</p>
			<p class="MLP-text para-style-override-1">„A&#160;co vám ještě schází?“ otázal se Bautze.</p>
			<p class="MLP-text para-style-override-1">„Poslušně hlásím, že jsem revmatik, ale sloužit budu císaři pánu až do roztrhání těla,“ skromně řekl Švejk, „já mám oteklý kolena.“</p>
			<p class="MLP-text para-style-override-1">Bautze podíval se strašně na dobrého vojáka Švejka a&#160;zařval:</p>
			<p class="MLP-text para-style-override-1">„Sie sind ein Simulant!“, a&#160;obraceje se k&#160;šikovateli, s&#160;ledovým klidem řekl: „Den Kerl sogleich einsperren!“</p>
			<p class="MLP-text para-style-override-1">Dva vojáci s&#160;bajonety odváděli Švejka do posádkové věznice.</p>
			<p class="MLP-text para-style-override-1">Švejk šel o&#160;berlích a&#160;s&#160;hrůzou pozoroval, že jeho revmatismus začíná mizet.</p>
			<p class="MLP-text para-style-override-1">Paní Müllerová, která čekala nahoře na mostě s&#160;vozíkem na Švejka, když ho viděla pod bajonety, zaplakala a&#160;odešla od vozíku, aby se vícekrát k&#160;němu nevrátila.</p>
			<p class="MLP-text para-style-override-1">A&#160;dobrý voják Švejk šel skromně v&#160;průvodu ozbrojených ochránců státu.</p>
			<p class="MLP-text para-style-override-1">Bajonety svítily v&#160;záři slunce a&#160;na Malé Straně obrátil se Švejk před pomníkem Radeckého k&#160;zástupu, který je vyprovázel:</p>
			<p class="MLP-text para-style-override-1">„Na Bělehrad! Na Bělehrad!“</p>
			<p class="MLP-text para-style-override-1">A&#160;maršálek Radecký snivě se díval ze svého pomníku za vzdalujícím se dobrým vojákem Švejkem s&#160;rekrutskou kytkou na kabátě, kulhajícím na starých berlích, zatímco sděloval nějaký vážný pán lidem kolem, že vedou dezertéra.</p>
		</div>
</body>
</html>