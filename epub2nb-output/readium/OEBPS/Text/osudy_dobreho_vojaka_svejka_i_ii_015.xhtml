<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>osudy_dobreho_vojaka_svejka_i_ii-12</title>
		<link href="../Styles/osudy_dobr_idstyles.css" rel="stylesheet" type="text/css"/>
	</head>
	<body id="osudy_dobreho_vojaka_svejka_i_ii" xml:lang="cs-CZ">
		<div>
			<p id="toc_marker-2-9" class="MLP-uroven2-kapitola para-style-override-1">9. <br/>Švejk na garnizóně</p>
			<p class="MLP-text-bez1radku para-style-override-1">Posledním útočištěm lidí, kteří nechtěli jít do války, byl garnizón. Znal jsem jednoho suplenta, který nechtěl střílet jako matematik u&#160;artilérie a&#160;kvůli tomu ukradl hodinky jednomu nadporučíkovi, aby se dostal na garnizón. Učinil tak s&#160;plnou rozvahou. Válka mu neimponovala a&#160;neokouzlovala ho. Střílet do nepřítele a&#160;zabíjet na druhé straně šrapnely a&#160;granáty stejně takové nešťastné suplenty, matematiky, považoval za blbost.</p>
			<p class="MLP-text para-style-override-1">„Nechci být nenáviděn pro své násilnictví,“ řekl si a&#160;ukradl s&#160;klidem hodinky. Zkoumali zprvu jeho duševní stav, a&#160;když prohlásil, že se chtěl obohatit, dopravili ho na garnizón. Bylo takových lidí víc, kteří seděli na garnizóně pro krádež nebo podvody. Idealisté i&#160;neidealisté. Lidé, kteří považovali vojnu za zdroj příjmů, různí ti účetní poddůstojníci v&#160;týlu i&#160;na frontě, kteří páchali všemožné podvody s&#160;menáží, s&#160;žoldem, a&#160;potom drobní zlodějové, tisíckrát poctivější než ti chlapi, kteří je sem poslali. Dále na garnizóně seděli vojáci pro různé jiné delikty, čistě vojenského rázu, porušení disciplíny, pokus vzpoury, dezerce. Potom zvláštním typem byli političtí, z&#160;kterých osmdesát procent bylo úplně nevinných a&#160;z&#160;kterých opět devětadevadesát procent bylo odsuzováno.</p>
			<p class="MLP-text para-style-override-1">Aparát auditorů byl velkolepý. Takový soudní aparát má každý stát před všeobecným politickým, hospodářským i&#160;mravním úpadkem. Zář bývalé moci a&#160;slávy zachovává soudy s&#160;policií, četnictvem a&#160;prodajnou chátrou donášečů.</p>
			<p class="MLP-text para-style-override-1">V&#160;každé vojenské části mělo Rakousko své špicly, udávající své druhy, kteří s&#160;nimi spali na kavalcích a&#160;na pochodu dělili se s&#160;nimi o&#160;chleba.</p>
			<p class="MLP-text para-style-override-1">Státní policie dodávala také na garnizón materiál&#160;– pánové Klíma, Slavíček&#160;&amp;&#160;comp. Vojenská cenzura dopravovala sem autory korespondence mezi frontou a&#160;těmi, které doma zanechali v&#160;zoufalství. Sem vodili četníci i&#160;staré výměnkáře, kteří posílali psaní na frontu, a&#160;vojenský soud házel jim na krk za jich slova útěchy a&#160;líčení bídy domácí po dvanácti letech.</p>
			<p class="MLP-text para-style-override-1">Z&#160;hradčanského garnizónu vedla také cesta přes Břevnov na motolské cvičiště. Napřed šel v&#160;průvodu bodáků člověk s&#160;řetízky na rukách a&#160;za ním vůz s&#160;rakví. A&#160;na motolském cvičišti úsečný povel: „An! Feuer!“ A&#160;po všech regimentech a&#160;bataliónech četli plukovní rozkaz, že zas jednoho zastřelili pro vzpouru, když narukoval a&#160;pan hejtman sekl šavlí jeho ženu, která se nemohla od muže rozloučit.</p>
			<p class="MLP-text para-style-override-1">A&#160;v&#160;garnizóně trojice: štábní profous Slavík, hejtman Linhart a&#160;šikovatel Řepa, přezvaný též „kat“, vykonávali již svou úlohu. Kolik jich umlátili v&#160;samovazbě! Může být, že dnes hejtman Linhart i&#160;za republiky je dále hejtmanem. Přál bych si, aby mu byla započtena služební léta na garnizóně. Slavíček a&#160;Klíma od státní policie je započteny mají. Řepa se vrátil do civilu a&#160;vykonává dál své zaměstnání zednického mistra. Může být, že je členem vlasteneckých spolků v&#160;republice.</p>
			<p class="MLP-text para-style-override-1">Štábní profous Slavík stal se zlodějem za republiky a&#160;je dnes zavřen. Nezakotvil se chudák v&#160;republice jako jiní vojenští páni.</p>
			<p class="MLP-text-bez1radku--12-0 para-style-override-1">Je úplně přirozené, že štábní profous Slavík, když přejímal Švejka, vrhl na něho pohled plný němé výčitky:</p>
			<p class="MLP-text para-style-override-1">„I&#160;ty máš porouchanou pověst, že jsi se dostal až sem mezi nás? My ti, chlapečku, pobyt zde osladíme, jako všem, kteří upadli v&#160;naše ruce, a&#160;ty naše ruce nejsou nějaké dámské ručky.“</p>
			<p class="MLP-text para-style-override-1">Aby pak dodal váhy svému pohledu, přiložil svou svalnatou, tlustou pěst Švejkovi pod nos a&#160;řekl:</p>
			<p class="MLP-text para-style-override-1">„Čichni si, lumpe!“</p>
			<p class="MLP-text para-style-override-1">Švejk si čichl a&#160;poznamenal:</p>
			<p class="MLP-text para-style-override-1">„S&#160;tou bych nechtěl dostat do nosu, to voní hřbitovem.“</p>
			<p class="MLP-text para-style-override-1">Klidná, rozvážná řeč zalíbila se štábnímu profousovi.</p>
			<p class="MLP-text para-style-override-1">„He,“ řekl, šťouchaje Švejka pěstí do břicha, „stůj rovně, co máš v&#160;kapsách? Jestli máš cigareto, tak si ho můžeš nechat, a&#160;peníze dáš sem, aby ti je neukradli. Víc nemáš? Doopravdy nemáš? Nelži, lež se trestá.“</p>
			<p class="MLP-text para-style-override-1">„Kam ho dáme?“ otázal se šikovatel Řepa.</p>
			<p class="MLP-text para-style-override-1">„Dáme ho do šestnáctky,“ rozhodl se štábní profous, „mezi ty v&#160;podvlíkačkách, cožpak nevidíte, že je na spise napsáno panem hejtmanem Linhartem ‚Streng behüten, beobachten!‘?&#160;– Jojo,“ prohlásil slavnostně k&#160;Švejkovi, „s&#160;neřádama se jedná neřádsky. Jestli se někdo vzpouzí, tak si ho odtáhneme do ajnclíku a&#160;tam mu přelámeme všechny žebra a&#160;necháme ho tam ležet, dokud nechcípne. Na to máme právo. Jako jsme to udělali s&#160;tím řezníkem, víte, Řepo?“</p>
			<p class="MLP-text para-style-override-1">„Inu, dal nám práce, pane štábní profous,“ odpověděl snivě šikovatel Řepa, „to bylo tělo! Šlapal jsem po něm přes pět minut, než mu začly praskat žebra a&#160;lejt se krev z&#160;huby. A&#160;ještě deset dní byl živ. Hotovej nezmar.“</p>
			<p class="MLP-text para-style-override-1">„Tak vidíš, lumpe, jak to u&#160;nás chodí, když se někdo vzpouzí,“ končil svůj pedagogický výklad štábní profous Slavík, „nebo když chce utéct. To je vlastně sebevražda, která se u&#160;nás taky tak trestá. Nebo nedej pánbůh, aby tě, hajzlíku, napadlo, až přijde inspekce, si na něco stěžovat. Když inspekce přijde a&#160;optá se: ‚Máte nějakou stížnost?‘, tak musíš, smrade, stát hapták, zasalutovat a&#160;odpovědět: ‚Poslušně hlásím, že nemám, že jsem úplně spokojen.‘&#160;– Jak to řekneš, hnuse, opakuj to!“</p>
			<p class="MLP-text para-style-override-1">„Poslušně hlásím, že nemám, že jsem úplně spokojen,“ opakoval Švejk s&#160;takovým milým výrazem, že se štábní profous zmýlil a&#160;považoval to za upřímnou snahu a&#160;poctivost.</p>
			<p class="MLP-text para-style-override-1">„Tak se vysvleč do podvlíkaček a&#160;půjdeš do šestnáctky,“ řekl vlídně, nepřidávaje ani lumpa, hnusa nebo smrada, jak měl ve zvyku.</p>
			<p class="MLP-text para-style-override-1">V&#160;šestnáctce setkal se Švejk s&#160;devatenácti muži bez kalhot. To byli všichni, kteří měli na spisech napsanou poznámku „Streng behüten, beobachten!“ a&#160;o&#160;které nyní pečovali velice starostlivě, aby jim neutekli.</p>
			<p class="MLP-text para-style-override-1">Kdyby ty podvlékačky byly čisté a&#160;nebyly v&#160;oknech mříže, na první pohled dělalo by to dojem, že jste v&#160;šatně nějakých lázní.</p>
			<p class="MLP-text para-style-override-1">Švejka přijal od šikovatele Řepy cimrkomandant, zarostlý chlap v&#160;rozhalené košili. Zapsal si jeho jméno na kousek papíru visícího na zdi a&#160;řekl k&#160;němu:</p>
			<p class="MLP-text para-style-override-1">„Zejtra máme u&#160;nás divadlo. Povedou nás do kaple na kázání. My všichni v&#160;podvlíkačkách stojíme zrovna pod kazatelnou. To ti bude legrace!“</p>
			<p class="MLP-text para-style-override-1">Jako ve všech věznicích a&#160;trestnicích, tak i&#160;na garnizóně těšila se domácí kaple velké oblibě. Nejednalo se o&#160;to, že by nucená návštěva vězeňské kaple sblížila návštěvníky s&#160;bohem, že by se vězňové více dověděli o&#160;mravnosti. O&#160;takové hlouposti nemůže být ani řeči.</p>
			<p class="MLP-text para-style-override-1">Služby boží a&#160;kázání byly pěkným vytržením z&#160;nudy garnizónu. Nejednalo se o&#160;to, že jsou blíže bohu, ale že po cestě je naděje najíti na chodbách a&#160;cestou přes dvůr kousek odhozené cigarety nebo doutníku. Boha úplně zastrčil do ústraní malý špaček válející se beznadějně v&#160;plivátku nebo někde na zemi v&#160;prachu. Ten malinký páchnoucí předmět zvítězil nad bohem i&#160;nad spasením duše.</p>
			<p class="MLP-text para-style-override-1">Potom ještě to kázání, ta zábava a&#160;legrace. Polní kurát Otto Katz byl přece jen roztomilý člověk. Jeho kázání byla neobyčejně poutavá, legrační, osvěžující tu nudu garnizónu. Uměl tak krásně žvanit o&#160;neskonalé milosti boží, sílit zpustlé vězně a&#160;muže zneuctěné. Uměl tak krásně vynadat z&#160;kazatelny i&#160;od oltáře. Uměl tak báječně řvát u&#160;oltáře své „Ite, missa est“, celé bohoslužby provést originálním způsobem a&#160;přeházet celý pořádek mše svaté, vymyslit si, když už byl hodně opilý, úplně nové modlitby a&#160;novou mši svatou, svůj ritus, něco, co zde ještě nebylo.</p>
			<p class="MLP-text para-style-override-1">A&#160;potom ta švanda, když někdy sklouzl a&#160;upadl s&#160;kalichem, s&#160;velebnou svátostí nebo s&#160;mešní knihou, a&#160;hlasitě obviňuje ministranta z&#160;trestanecké roty, že mu úmyslně podrazil nohu, a&#160;hned mu před samou velebnou svátostí naparuje ajnclíčka a&#160;špangle.</p>
			<p class="MLP-text para-style-override-1">A&#160;postižený má radost, neboť to patří k&#160;celé té švandě v&#160;tresta­necké kapli. On hraje velkou úlohu v&#160;kuse a&#160;důstojně se jí zhostil.</p>
			<p class="MLP-text para-style-override-1">Polní kurát Otto Katz, nejdokonalejší vojenský kněz, byl žid. To ostatně není nic divného. Arcibiskup Kohn byl také žid, a&#160;ještě k&#160;tomu Macharův kamarád. Polní kurát Otto Katz měl ještě pestřejší minulost než slavný arcibiskup Kohn.</p>
			<p class="MLP-text para-style-override-1">Studoval obchodní akademii a&#160;sloužil jako jednoroční dobro­volník. A&#160;vyznal se tak dobře v&#160;směnečném právu a&#160;ve směnkách, že přivedl za ten rok obchodní firmu Katz a&#160;spol. k&#160;bankrotu tak slavnému a&#160;podařenému, že starý pán Katz odjel do Severní Ameriky, zkombinovav nějaké vyrovnání se svými věřiteli bez vědomí posledních i&#160;svého společníka, který odjel do Argentiny.</p>
			<p class="MLP-text para-style-override-1">Když tedy mladý Otto Katz podělil firmou Katz a&#160;spol. nezištně Ameriku Severní i&#160;Jižní, octl se v&#160;situaci člověka, který nemá vůbec co dědit, neví, kam hlavu složit, a&#160;musí se dát na vojně aktivovat.</p>
			<p class="MLP-text para-style-override-1">Předtím však vymyslil si jednoroční dobrovolník Otto Katz náramně slavnou věc. Dal se pokřtít. Obrátil se ke Kristu, aby mu pomohl udělat kariéru. Obrátil se k&#160;němu s&#160;naprostou důvěrou, že je to obchodní věc mezi ním a&#160;synem božím.</p>
			<p class="MLP-text para-style-override-1">Křtili ho slavnostně v&#160;Emauzích. Sám páter Albán ho namáčel do křtitelnice. Byla to nádherná podívaná, byl u&#160;toho jeden nábožný major od pluku, kde Otto Katz sloužil, jedna stará panna z&#160;ústavu šlechtičen na Hradčanech a&#160;nějaký otlemený zástupce konzistoře, který mu dělal kmotra.</p>
			<p class="MLP-text para-style-override-1">Důstojnická zkouška dopadla dobře a&#160;nový křesťan Otto Katz zůstal na vojně. Zprvu se mu zdálo, že to půjde dobře, chtěl se dokonce dát na studování štábních kursů.</p>
			<p class="MLP-text para-style-override-1">Ale jednoho dne se opil a&#160;šel do kláštera, zanechal šavle a&#160;chopil se kutny. Byl u&#160;arcibiskupa na Hradčanech a&#160;dostal se do semináře. Opil se namol před svým vysvěcením v&#160;jednom velmi pořádném domě s&#160;dámskou obsluhou v&#160;uličce za Vejvodovic a&#160;přímo z&#160;víru rozkoše a&#160;zábavy šel se dát vysvětit. Po vysvěcení šel k&#160;svému pluku o&#160;protekci, a&#160;když byl jmenován polním kurátem, koupil si koně a&#160;projížděl se po Praze a&#160;zúčastňoval se vesele všech pitek s&#160;důstojníky svého pluku.</p>
			<p class="MLP-text para-style-override-1">Na chodbě domu, kde měl byt, velice často ozývaly se kletby neuspokojených věřitelů. Vodil si také do bytu holky z&#160;ulice nebo posílal si pro ně svého vojenského sluhu. Velmi rád hrával ferbla a&#160;byly jisté domněnky a&#160;předpoklady, že hraje falešně, ale nikdo mu nedokázal, že má schované eso v&#160;širokém rukávě své vojenské kleriky. V&#160;důstojnických kruzích zvali ho svatým otcem.</p>
			<p class="MLP-text para-style-override-1">Na kázání se nikdy nepřipravoval, v&#160;čemž se lišil od svého předchůdce, který také navštěvoval garnizón. To byl člověk stižený utkvělou představou, že se mužstvo zavřené na garnizóně dá z&#160;kazatelny polepšit. Ten ctihodný kurát kroutil nábožně očima a&#160;vykládal zavřeným, že je nutná reforma nevěstek, reforma péče o&#160;neprovdanou matku, vypravoval o&#160;výchově nemanželských dětí. Jeho kázání byla abstraktního rázu a&#160;neměla nijaké spojitosti s&#160;přítomnou situací, nudila.</p>
			<p class="MLP-text para-style-override-1">Naproti tomu polní kurát Otto Katz měl kázání, na která se všichni těšili.</p>
			<p class="MLP-text para-style-override-1">Byl to slavnostní okamžik, když pokoj šestnáctku vedli v&#160;podvlékačkách do kaple, poněvadž oblékat je bylo spojeno s&#160;rizikem, že se někdo z&#160;nich ztratí. Postavili těch dvacet bílých podvlékaček a&#160;andělů pod kazatelnu. Někteří z&#160;nich, na které se štěstěna usmála, bagovali špačky, které našli po cestě, poněvadž neměli&#160;– jak přirozeno&#160;– kapsy a&#160;nebylo to kam schovat.</p>
			<p class="MLP-text para-style-override-1">Kolem nich stáli ostatní vězňové garnizónu a&#160;libovali si pohledem na dvacet podvlékaček pod kazatelnou, na kterou vylezl polní kurát, břinkaje ostruhami.</p>
			<p class="MLP-text para-style-override-1">„Habacht!“ vykřikl, „k&#160;modlitbě, všichni za mnou, co já budu říkat! A&#160;ty vzadu, ty lumpe, nesmrkej do ruky, jsi v&#160;chrámu Páně, a&#160;to tě dám zavřít. Jestlipak jste, vy syčáci, ještě nezapomněli otčenáš? Tak to zkusíme&#160;–&#160;–&#160;– Nu, já věděl, že to nepůjde. Kdepak otčenáš, takhle dvě porce masa a&#160;fazulový salát, napráskat se, lehnout si na břicho na kavalec, dloubat se v&#160;nose a&#160;nemyslit na pánaboha, nemám pravdu?“</p>
			<p class="MLP-text para-style-override-1">Podíval se z&#160;kazatelny dolů na dvacet bílých andělů v&#160;podvlékačkách, kteří se náramně dobře, stejně jako všichni, bavili. Vzadu hráli maso!</p>
			<p class="MLP-text para-style-override-1">„Je to moc dobrý,“ zašeptal Švejk svému sousedovi, na kterém lpělo podezření, že za tři koruny usekl svému kamarádovi sekyrou všechny prsty na ruce, aby se ten dostal z&#160;vojny.</p>
			<p class="MLP-text para-style-override-1">„Vono to ještě přijde,“ byla odpověď, „dnes je zas pořádně nalitej, to zas bude povídat o&#160;trnitej cestě hříchu.“</p>
			<p class="MLP-text para-style-override-1">Polní kurát byl opravdu dnes ve výtečné náladě. Sám ani nevěděl, proč to dělá, ale nakloňoval se neustále z&#160;kazatelny a&#160;byl by málem ztratil rovnováhu a&#160;přepadl.</p>
			<p class="MLP-text para-style-override-1">„Zpívejte něco, hoši,“ křičel dolů, „nebo chcete, abych vás naučil nové písničce? Tak zpívejte za mnou:</p>
			<p class="MLP-verse--I---12-12 para-style-override-1">Ze všech znejmilejší<br/>svou milou já mám,<br/>nechodím tam za ní sám,<br/>chodí za ní jiných více,<br/>milenců má na tisíce,<br/>a&#160;ta moje znejmilejší<br/>je Panenka Maria&#160;–&#160;–&#160;–</p>
			<p class="MLP-text-bez1radku para-style-override-1">Vy se tomu, holomci, nikdy nenaučíte,“ pokračoval polní kurát, „já jsem pro to, všechny vás postřílet; rozumíte mně dobře?! Já to tvrdím z&#160;tohoto božího místa, ničemové, neboť bůh je něco, co se vás nebojí a&#160;co s&#160;vámi zatočí, až budete z&#160;toho pitomí, neboť vy váháte obrátit se ke Kristu a&#160;raději jdete po trnité cestě hříchu.“</p>
			<p class="MLP-text para-style-override-1">„Už je to tady, je správně nalitej,“ šeptal radostně soused Švejkovi.</p>
			<p class="MLP-text para-style-override-1">„Trnitá cesta hříchu je, vy kluci pitomí, cesta boje s&#160;neřestmi. Vy jste marnotratní synové, kteří se raději válíte v&#160;ajnclíku, než byste se vrátili k&#160;Otci. Jen dále a&#160;výše upřete svůj zrak do výsosti nebes, i&#160;zvítězíte a&#160;uhostí se pokoj ve vaší duši, vy uličníci. Já bych si vyprosil, aby si tam vzadu někdo odfrkával. Není kůň a&#160;není v&#160;maštali, je v&#160;chrámu Páně. Na to vás upozorňuji, miláčkové moji. Tak kdepak jsem to přestal. Ja, über den Seelenfrieden, sehr gut. Pamatujte si, vy dobytku jeden, že jste lidi a&#160;že se musíte dívat i&#160;skrze temný mrak v&#160;daleký prostor a&#160;vědět, že zde trvá všechno jen do času, však bůh že je navěky. Sehr gut, nicht wahr, meine Herren? Já bych se měl dnem a&#160;nocí za vás modlit, aby milosrdný bůh, vy kluci pitomí, vlil svou duši ve vaše studená srdce a&#160;svou svatou milostí smyl hříchy vaše, abyste byli jeho navěky a&#160;aby vás, vy darebáci, vždycky miloval. To se ale mýlíte. Já vás do toho ráje uvádět nebudu&#160;–“ Polní kurát škytl. „A&#160;nebudu,“ opakoval umíněně, „nic pro vás neudělám, ani mne nenapadne, poněvadž jste nenapravitelní ničemové. Po cestách vašich vás nepovede dobrota Páně, dech lásky boží vás neprovane, poněvadž milému pánubohu ani nenapadne zabývat se s&#160;takovými lotry. Slyšíte to, vy tady dole v&#160;těch podvlékačkách?“</p>
			<p class="MLP-text para-style-override-1">Dvacet podvlékaček podívalo se nahoru a&#160;řeklo jako jedním hlasem:</p>
			<p class="MLP-text para-style-override-1">„Poslušně hlásíme, že slyšíme.“</p>
			<p class="MLP-text para-style-override-1">„Nestačí jenom slyšet,“ pokračoval ve svém kázání polní kurát, „temný mrak života, v&#160;němž žal vám boží úsměv nevezme, vy pitomci, neboť dobrota boží má také své meze, a&#160;ty, mezku vzadu, se nekuckej, nebo tě dám zavřít, až budeš černej. A&#160;vy tam dole, nemyslete si, že jste v&#160;putyce. Bůh je nejvýš milosrdný, ale jen pro pořádné lidi, a&#160;ne pro nějaký vyvrhely lidské společnosti, která se nespravuje jeho zákony ani dienstreglamá. To jsem vám chtěl říct. Modlit se neumíte a&#160;myslíte si, že chodit do kaple patří k&#160;nějaké legraci, že je zde nějaké divadlo nebo kinoteátr. A&#160;to vám vyženu z&#160;hlavy, abyste si nemyslili, že jsem zde kvůli tomu, abych vás bavil a&#160;dal vám nějakou radost do života. Rozsadím vás po ajnclíkách, to vám udělám, lumpové. Ztrácím s&#160;vámi čas a&#160;vidím, že je to všechno dočista marné. Že kdyby zde byl sám polní maršálek nebo arcibiskup, že se nenapravíte, neobrátíte k&#160;bohu. A&#160;přece si jednou na mne vzpomenete, že jsem to s&#160;vámi myslel dobře.“</p>
			<p class="MLP-text para-style-override-1">Mezi dvaceti podvlékačkami ozval se vzlykot. To se dal Švejk do pláče.</p>
			<p class="MLP-text para-style-override-1">Polní kurát podíval se dolů. Tam stál Švejk a&#160;utíral si pěstí oči. Kolem bylo vidět radostný souhlas.</p>
			<p class="MLP-text para-style-override-1">Polní kurát pokračoval, ukazuje na Švejka:</p>
			<p class="MLP-text para-style-override-1">„Z&#160;toho člověka nechť si každý vezme příklad. Co dělá? Pláče. Neplač, povídám ti, neplač. Ty se chceš polepšit? To se ti, chlapečku, tak lehce nepodaří. Teď pláčeš, a&#160;až se odtud vrátíš do cimry, zas budeš stejně takový lump jako předtím. To musíš ještě moc přemýšlet o&#160;neskonalé milosti a&#160;milosrdenství božím, moc se starat, aby tvoje hřešící duše mohla nalézt ve světě tu pravou cestu, po které má kráčet. Dnes vidíme, že se nám zde rozbrečel jeden muž, který se chce obrátit, a&#160;co děláte vy ostatní? Docela nic. Tamhleten něco žvýká, jako kdyby jeho rodiče byli přežvýkavci, a&#160;tamhle zas si hledají v&#160;chrámu Páně vši v&#160;košili. Copak se nemůžete škrábat doma a&#160;musíte si to právě nechat na služby boží? Pane štábsprofous, vy si taky ničeho nevšímáte. Vždyť jste všichni vojáci, a&#160;ne nějací pitomí civilisti. Máte se přece chovat, jak se sluší na vojáky, třebas jste byli v&#160;kostele. Puste se, krucifix, do hledání boha a&#160;vši si hledejte doma. Tím jsem skončil, vy uličníci, a&#160;žádám od vás, abyste při mši chovali se slušně, aby se nestalo jako posledně, že si vzadu vyměňovali erární prádlo za chleba a&#160;žrali ho při pozdvihování.“</p>
			<p class="MLP-text para-style-override-1">Polní kurát sestoupil z&#160;kazatelny a&#160;odešel do sakristie, kam se za ním odebral štábní profous. Za chvíli štábní profous vyšel, obrátil se přímo k&#160;Švejkovi, vytáhl ho ze skupiny dvaceti podvlékaček a&#160;odvedl do sakristie.</p>
			<p class="MLP-text para-style-override-1">Polní kurát seděl velice pohodlně na stole a&#160;kroutil si cigaretu.</p>
			<p class="MLP-text para-style-override-1">Když Švejk vstoupil, řekl polní kurát:</p>
			<p class="MLP-text para-style-override-1">„Tak vás tady mám. Já už jsem si všechno rozmyslil a&#160;myslím, že jsem vás prohlídl jaksepatří, rozumíš, chlape? To je první případ, aby se mně tady v&#160;kostele někdo rozbrečel.“</p>
			<p class="MLP-text para-style-override-1">Seskočil ze stolu a&#160;cukaje Švejkovi za rameno křičel pod velkým, zasmušilým obrazem Františka Sáleského:</p>
			<p class="MLP-text para-style-override-1">„Přiznej se, lumpe, žes brečel jen tak kvůli legraci?!“</p>
			<p class="MLP-text para-style-override-1">A&#160;František Sáleský díval se tázavě z&#160;obrazu na Švejka. Z&#160;druhé strany, z&#160;jiného obrazu, díval se na Švejka vyjeveně nějaký mučedník, který měl právě v&#160;zadnici zuby od pily, jíž ho nějací neznámí římští žoldnéři pilovali. Na tváři mučedníka přitom nebylo znát žádného utrpení a&#160;též žádné radosti a&#160;mučednické záře. Tvářil se jen vyjeveně, jako by chtěl říct: Jakpak jsem vlastně k&#160;tomuhle přišel, copak to, pánové, se mnou děláte?</p>
			<p class="MLP-text para-style-override-1">„Poslušně hlásím, pane feldkurát,“ řekl rozvážně Švejk, sázeje všechno na jednu kartu, „že se zpovídám bohu všemohoucímu i&#160;vám, důstojný otče, který jste na místě božím, že jsem brečel opravdu jen kvůli legraci. Já jsem viděl, že k&#160;vašemu kázání schází jeden polepšenej hříšník, kterýho jste marně hledal ve vašem kázání. Tak jsem vám chtěl vopravdu udělat radost, abyste si nemyslel, že se nenajdou ještě spravedliví lidi, a&#160;sobě chtěl jsem udělat legraci, aby se mně vodlehčilo.“</p>
			<p class="MLP-text para-style-override-1">Polní kurát podíval se zkoumavě do prostodušné tváře Švejkovy. Sluneční paprsek zahrál si na zasmušilém obraze Františka Sáles­kého a&#160;teple ohřál vyjeveného mučedníka na stěně naproti.</p>
			<p class="MLP-text para-style-override-1">„Vy se mně začínáte líbit,“ řekl polní kurát, sedaje opět na stůl. „Ke kterému regimentu patříte?“ Počal škytat.</p>
			<p class="MLP-text para-style-override-1">„Poslušně hlásím, pane feldkurát, že patřím i&#160;nepatřím k&#160;jednadevadesátýmu regimentu, že vůbec nevím, jak to vlastně se mnou je.“</p>
			<p class="MLP-text para-style-override-1">„A&#160;proč zde vlastně sedíte?“ otázal se polní kurát, nepřestávaje škytat.</p>
			<p class="MLP-text para-style-override-1">Z&#160;kaple nesly se sem zvuky harmonia, které zastupovalo varhany. Hudebník, jeden učitel zavřený pro dezerci, kvílel na harmoniu v&#160;nejtesklivějších církevních melodiích. Se škytáním polního kuráta splývaly ty zvuky v&#160;novou dórickou stupnici.</p>
			<p class="MLP-text para-style-override-1">„Poslušně hlásím, pane feldkurát, že opravdu nevím, proč tu sedím, a&#160;že si nestěžuji, že tu sedím. Já mám jenom smůlu. Já myslím vždycky všechno dobře, a&#160;nakonec se mně to vždycky vobrátí k&#160;tomu horšímu, jako tamhletomu mučedníkovi na tom obraze.“</p>
			<p class="MLP-text para-style-override-1">Polní kurát podíval se na obraz, usmál se a&#160;řekl:</p>
			<p class="MLP-text para-style-override-1">„Vy se mně opravdu líbíte, na vás se musím přeptat u&#160;pana auditora a&#160;dál se s&#160;vámi bavit nebudu. Už abych měl tu mši svatou z&#160;krku! Kehrt euch! Abtreten!“</p>
			<p class="MLP-text para-style-override-1">Když se Švejk vrátil do rodné skupiny podvlékaček pod kazatelnou, odpověděl na otázky, co mu chtěl v&#160;sakristii polní kurát, velice suše a&#160;stručně:</p>
			<p class="MLP-text para-style-override-1">„Je vožralej.“</p>
			<p class="MLP-text para-style-override-1">Nový výkon polního kuráta, mše svatá, byl sledován všemi s&#160;velkou pozorností a&#160;netajenými sympatiemi. Jeden se dokonce vsadil pod kazatelnou, že polnímu kurátovi vypadne monstrance z&#160;ruky. Vsadil celou svou porci chleba proti dvěma fackám a&#160;vyhrál to.</p>
			<p class="MLP-text para-style-override-1">To, co v&#160;kapli plnilo duše všech při pohledu na obřady polního kuráta, nebyl mysticismus věřících či zbožnost pravých katolíků. Byl to pocit takový jako v&#160;divadle, když neznáme obsah kusu, děj se zaplétá a&#160;my s&#160;dychtivostí čekáme, jak se to vyvine. Pohroužili se v&#160;obraz, který jim poskytoval s&#160;velkou obětavostí ten pan polní kurát u&#160;oltáře.</p>
			<p class="MLP-text para-style-override-1">Oddali se v&#160;estetické požívání ornátu, který si polní kurát oblékl naruby, a&#160;s&#160;vroucím porozuměním a&#160;roznícením pozorovali všechno, co se děje u&#160;oltáře.</p>
			<p class="MLP-text para-style-override-1">Zrzavý ministrant, dezertér z&#160;kostelnických kruhů, specialista v&#160;drobných krádežích u&#160;28.&#160;pluku, snažil se poctivě vybavovat z&#160;paměti celý postup, techniku i&#160;text mše svaté. On byl současně i&#160;ministrantem, i&#160;nápovědou polnímu kurátovi, který s&#160;naprostou lehkomyslností přehazoval celé věty a&#160;místo obyčejné mše dostal se v&#160;mešní knize až na roráty, které začal zpívat ku všeobecné spokojenosti obecenstva.</p>
			<p class="MLP-text para-style-override-1">Neměl ani hlasu, ani hudebního sluchu a&#160;pod klenbou kaple ozvalo se takové kvičení a&#160;ječení jako v&#160;prasečím chlívku.</p>
			<p class="MLP-text para-style-override-1">„Ten je ale dneska vožralej,“ s&#160;plným uspokojením a&#160;radostí říkali před oltářem, „ten ji má. Toho to zas chytlo! To se jistě vožral někde u&#160;holek.“</p>
			<p class="MLP-text para-style-override-1">A&#160;už asi potřetí ozýval se od oltáře zpěv polního kuráta „Ite, missa est!“ jako válečný řev indiánů, až se třásla okna.</p>
			<p class="MLP-text para-style-override-1">Potom polní kurát podíval se ještě jednou do kalichu, nezbyla-li tam přece ještě kapka vína, učinil mrzutý posuněk a&#160;obrátil se k&#160;posluchačům:</p>
			<p class="MLP-text para-style-override-1">„Tak teď už, lumpové, můžete jít domů, už je konec. Pozoroval jsem, že nejevíte tu pravou zbožnost, jakou máte mít, jste-li v&#160;kostele před tváří nejsvětější svátosti oltářní, vy uličníci. Tváří v&#160;tvář nejvyššímu bohu nestydíte se smát nahlas, kašlat a&#160;chrchlat, šoupat nohama, dokonce přede mnou, který tu zastupuji Panenku Marii, Krista Pána i&#160;Boha Otce, pitomci. Jestli se to příště bude opakovat, tak s&#160;vámi zatočím, jak se sluší a&#160;patří, a&#160;abyste věděli, že není jenom to jedno peklo, o&#160;kterém jsem vám předposledně kázal, ale že je i&#160;peklo na zemi, a&#160;jestli byste se i&#160;mohli spasit před tím prvním, před tímhle se mně nespasíte. Abtreten!“</p>
			<p class="MLP-text para-style-override-1">Polní kurát, který tak krásně v&#160;praxi vyložil zatraceně starou věc, vězně navštěvovati, odešel do sakristie, převlékl se, dal si nalít z&#160;demižónu do konvice mešní víno, vypil je a&#160;s&#160;pomocí zrzavého ministranta vsedl na svého jezdeckého koně na dvoře přivázaného, ale pak si vzpomněl na Švejka, slezl a&#160;šel do kanceláře k&#160;auditorovi Bernisovi.</p>
			<p class="MLP-text para-style-override-1">Vyšetřující auditor Bernis byl muž společnosti, půvabný tanečník a&#160;mravní zpustlík, který se zde strašně nudil a&#160;psal německé verše do památníků, aby měl pohotově vždy nějakou zásobu. Byl nejdůležitější složkou celého aparátu vojenského soudu, poněvadž měl tak hrozné množství restů a&#160;spletených akt, že uváděl v&#160;respekt celý vojenský soud na Hradčanech. Ztrácel obžalovací materiál a&#160;byl nucen vymýšlet si nový. Přehazoval jména, ztrácel nitě k&#160;žalobě a&#160;soukal nové, jak mu to napadlo. Soudil dezertéry pro krádež a&#160;zloděje pro dezerci. Pletl i&#160;politické procesy, které přitahoval ze vzduchu. Dělal nejrozmanitější hokuspokusy, aby usvědčil obžalované ze zločinů, o&#160;kterých se těm nikdy nezdálo. Vymýšlel si urážky veličenstva a&#160;vymyšlené inkriminované výroky přiřkl vždy někomu, jehož obžaloba či udání na něho se ztratilo v&#160;tom nepřetržitém chaosu úředních akt a&#160;přípisů.</p>
			<p class="MLP-text para-style-override-1">„Servus,“ řekl polní kurát, podávaje mu ruku, „jak se daří?“</p>
			<p class="MLP-text para-style-override-1">„Nevalně,“ odpověděl vyšetřující auditor Bernis, „přeházeli mně materiál, a&#160;pak se v&#160;tom ani čert nemůže vyznat. Včera jsem poslal nahoru už zpracovaný materiál o&#160;jednom chlapovi pro vzpouru, a&#160;vrátili mně to nazpátek, že v&#160;tom případě nejde o&#160;vzpouru, ale o&#160;krádež konzervy. A&#160;ještě jsem na to dal jiné číslo, ale jak na to přišli, to bůh suď.“ Auditor si odplivl.</p>
			<p class="MLP-text para-style-override-1">„Chodíš ještě hrát karty?“ otázal se polní kurát.</p>
			<p class="MLP-text para-style-override-1">„S&#160;kartami jsem to všechno prohrál; posledně jsme hráli s&#160;tím plešatým plukovníkem makao a&#160;hodil jsem mu to všechno do chřtánu. Ale vím o&#160;jedné žábě. A&#160;co ty děláš, svatý otče?“</p>
			<p class="MLP-text para-style-override-1">„Já potřebuji burše,“ řekl polní kurát, „měl jsem posledně jednoho starého účetního bez akademického vzdělání, ale hovado první třídy. Pořád jen fňukal a&#160;modlil se, aby ho bůh chránil, tak jsem ho poslal s&#160;maršbataliónem na frontu. Povídá se, že ten baťák úplně rozsekali. Potom mně poslali jednoho chlapíka, který nic jiného nedělal, než že seděl v&#160;hospodě a&#160;pil na můj účet. To byl ještě snesitelný člověk, ale potily se mu nohy. Tak jsem ho poslal také s&#160;maršbataliónem. Dnes jsem našel při kázání jednoho chlapa, který se mně z&#160;legrace rozplakal. Takového člověka bych potřeboval. Jmenuje se Švejk a&#160;sedí na šestnáctce. Rád bych věděl, proč ho zavřeli a&#160;jestli by to nešlo nějak udělat, abych ho mohl vzít odtud.“</p>
			<p class="MLP-text para-style-override-1">Auditor hledal v&#160;zásuvkách akta týkající se Švejka, ale nemohl jako vždy ničeho najít.</p>
			<p class="MLP-text para-style-override-1">„Bude to mít hejtman Linhart,“ řekl po dlouhém hledání, „čertví kam se u&#160;mne ta všechna akta ztrácejí. Patrně jsem je poslal k&#160;Linhartovi. Hned tam zatelefonuji&#160;–&#160;–&#160;– Haló, zde nadporučík auditor Bernis, pane hejtmane. Já bych prosil, nemáte-li tam spisy týkající se jakéhosi Švejka… Že musí být Švejk u&#160;mne? To se divím… Že jsem to od vás přejímal? To se opravdu divím… Sedí na šestnáctce… Já vím, pane hejtmane, že šestnáctku mám já. Ale já myslil, že spisy o&#160;Švejkovi se tam někde u&#160;vás válejí… Že si vyprošujete, abych tak s&#160;vámi mluvil? Že se u&#160;vás nic neválí? Haló, haló…“</p>
			<p class="MLP-text para-style-override-1">Auditor Bernis se posadil ke stolu a&#160;rozhořčeně odsuzoval nepořádky ve vedení vyšetřování. Mezi ním a&#160;hejtmanem Linhartem panovalo již dávno nepřátelství, v&#160;kterém byli velice důslední. Dostal-li se spis patřící Linhartovi do rukou Bernise, založil ho Bernis, že se nikdo v&#160;tom nevyznal. Linhart dělal totéž se spisy patřícími Bernisovi. Ztráceli si navzájem přílohy.<span class="char-style-override-1"><a id="footnote-27518-2-backlink" class="footnote-link" href="#footnote-27518-2">2</a></span></p>
			<p class="MLP-text para-style-override-1">(Spisy o&#160;Švejkovi byly nalezeny v&#160;archívu vojenského soudu teprve až po převratu s&#160;touto relací: „Hodlal odhodit pokryteckou masku a&#160;vystoupit veřejně proti osobě našeho panovníka a&#160;našemu státu.“ Spisy byly zastrčeny do spisů týkajících se jakéhosi Josefa Koudely. Na obálce byl křížek a&#160;pod ním „Vyřízeno“ a&#160;datum.)</p>
			<p class="MLP-text para-style-override-1">„Tak se mně Švejk ztratil,“ řekl auditor Bernis; „dám si ho zavolat, a&#160;jestli se k&#160;ničemu nepřizná, tak ho pustím a&#160;dám ho odvést k&#160;tobě a&#160;ty už si to vyjednáš u&#160;regimentu.“</p>
			<p class="MLP-text para-style-override-1">Po odchodu polního kuráta dal si auditor Bernis předvésti Švejka a&#160;nechal ho stát u&#160;dveří, poněvadž právě dostal telefonogram od policejního ředitelství, že vyžadovaný materiál k&#160;obžalovacímu spisu číslo 7267, týkající se pěšáka Maixnera, byl přijat v&#160;kanceláři číslo 1 s&#160;podpisem hejtmana Linharta. Mezi tou dobou prohlížel si Švejk auditorovu kancelář.</p>
			<p class="MLP-text para-style-override-1">Že by činila velice příznivý dojem, zejména fotografiemi na stěnách, nedá se říci. Byly to fotografie různých exekucí, provedených armádou v&#160;Haliči i&#160;v&#160;Srbsku. Umělecké fotografie s&#160;vypálenými chalupami a&#160;se stromy, jichž větve se skláněly pod tíhou oběšených. Zejména pěkná byla fotografie ze Srbska s&#160;pověšenou rodinou. Malý hoch, otec i&#160;matka. Dva vojáci s&#160;bajonetem hlídají strom s&#160;popravenými a&#160;nějaký důstojník jako vítěz stojí v&#160;popředí a&#160;kouří cigaretu. Na druhé straně v&#160;pozadí vidět polní kuchyň v&#160;práci.</p>
			<p class="MLP-text para-style-override-1">„Tak jak je to s&#160;vámi, Švejku?“ otázal se auditor Bernis, když uložil telefonogram ad acta, „co jste provedl? Chtěl byste se přiznat, nebo čekat, až bude na vás sestavena žaloba? Takhle to dál nejde. Nemyslete si, že jste před nějakým soudem, kde vás vyšetřují pitomí civilisti. U&#160;nás jsou vojenské soudy, k. u. k. Militärgericht. Jediným vaším spasením od přísného a&#160;spravedlivého trestu může být, že se přiznáte.“</p>
			<p class="MLP-text para-style-override-1">Auditor Bernis měl zvláštní metodu, když ztratil materiál proti obžalovanému. Jak vidíte, nebylo v&#160;tom zcela nic zvláštního a&#160;také se nesmíme divit, že výsledky takového vyšetřování a&#160;výslechu rovnaly se v&#160;každém případě nule.</p>
			<p class="MLP-text para-style-override-1">A&#160;tu auditor Bernis cítil se být vždy tak prozíravým, že nemaje materiálu proti obviněnému, neznaje, z&#160;čeho ho viní, proč tu sedí na garnizónu, pozorováním chování a&#160;fyziognomie předvedeného k&#160;výslechu kombinoval, proč asi toho člověka zavřeli na garnizón.</p>
			<p class="MLP-text para-style-override-1">Jeho prozíravost a&#160;znalost lidí byla tak veliká, že jednoho cikána, který se dostal od svého pluku na garnizón pro krádež několika tuctů prádla (byl k&#160;ruce skladníkovi ve skladišti), obvinil z&#160;politických zločinů, že prý někde v&#160;hospodě mluvil s&#160;vojáky o&#160;zřízení samostatného národního státu ze zemí koruny české a&#160;Slovenska se slovanským králem v&#160;čele.</p>
			<p class="MLP-text para-style-override-1">„My máme dokumenty,“ řekl nešťastnému cikánovi, „vám nezbývá než se přiznat, v&#160;které hospodě jste to mluvil a&#160;od jakého pluku byli ti vojáci, kteří vás poslouchali, a&#160;kdy to bylo.“</p>
			<p class="MLP-text para-style-override-1">Nešťastný cikán si vymyslil i&#160;datum, i&#160;hospodu, i&#160;od kterého pluku byli jeho domnělí posluchači, a&#160;když šel od výslechu, utekl vůbec z&#160;garnizónu.</p>
			<p class="MLP-text para-style-override-1">„Vy se nechcete přiznat k&#160;ničemu,“ řekl auditor Bernis, když Švejk hrobově mlčel, „vy nechcete říct, proč jste zde, proč vás zavřeli? Mně byste to alespoň mohl říct, než vám to řeknu sám. Upozorňuji vás ještě jednou, abyste se přiznal. Je to pro vás lepší, poněvadž to usnadní vyšetřování a&#160;zmírňuje to trest. To je stejné u&#160;nás jako u&#160;civilistů.“</p>
			<p class="MLP-text para-style-override-1">„Poslušně hlásím,“ ozval se dobrácký hlas Švejkův, „že jsem zde v&#160;garnizónu jako nalezenec.“</p>
			<p class="MLP-text para-style-override-1">„Jak to myslíte?“</p>
			<p class="MLP-text para-style-override-1">„Poslušně hlásím, že to mohu vysvětlit náramně jednoduchým způsobem. U&#160;nás v&#160;ulici je uhlíř a&#160;ten měl úplně nevinnýho dvouletýho chlapečka a&#160;ten jednou se dostal pěšky z&#160;Vinohrad až do Libně, kde ho strážník našel sedět na chodníku. Tak toho chlapečka odved na komisařství a&#160;zavřeli je tam, to dvouletý dítě. Byl, jak vidíte, ten chlapeček úplně nevinnej, a&#160;přece byl zavřenej. A&#160;kdyby byl uměl mluvit a&#160;někdo se ho ptal, proč tam sedí, tak by taky nevěděl. A&#160;se mnou je něco podobnýho. Já jsem taky nalezenec.“</p>
			<p class="MLP-text para-style-override-1">Bystrý pohled auditorův přelétl Švejkovu postavu i&#160;obličej a&#160;rozbil se o&#160;ně. Taková lhostejnost a&#160;nevinnost zářila z&#160;celé té bytosti stojící před auditorem, že Bernis začal chodit rozčileně po kanceláři, a&#160;kdyby byl neslíbil polnímu kurátovi, že mu pošle Švejka, čertví, jak by to se Švejkem bylo dopadlo.</p>
			<p class="MLP-text para-style-override-1">Konečně se však zastavil opět u&#160;svého stolu.</p>
			<p class="MLP-text para-style-override-1">„Poslyšte,“ řekl k&#160;Švejkovi, který se lhostejně díval před sebe, „jestli se ještě jednou s&#160;vámi setkám, tak na to budete pamatovat.&#160;– Odveďte ho!“</p>
			<p class="MLP-text para-style-override-1">Když Švejka odváděli zpět na šestnáctku, dal si auditor Bernis zavolat štábního profousa Slavíka.</p>
			<p class="MLP-text para-style-override-1">„Do dalšího rozhodnutí,“ řekl stručně, „posílá se Švejk k&#160;dispozici pana polního kuráta Katze. Vyhotovit propouštěcí papíry a&#160;odvést se dvěma muži Švejka k&#160;panu polnímu kurátovi.“</p>
			<p class="MLP-text para-style-override-1">„Dát mu řetízky na cestu, pane nadporučíku?“</p>
			<p class="MLP-text para-style-override-1">Auditor uhodil pěstí do stolu:</p>
			<p class="MLP-text para-style-override-1">„Vy jste vůl. Řekl jsem vám přeci jasně, vyhotovit propouštěcí papíry.“</p>
			<p class="MLP-text para-style-override-1">A&#160;všechno, co se nashromáždilo za den v&#160;duši auditorově, hejtman Linhart i&#160;Švejk, vylilo se jako dravá řeka na štábního profousa a&#160;končilo slovy:</p>
			<p class="MLP-text para-style-override-1">„A&#160;nyní chápete, že jste korunovaný vůl?“</p>
			<p class="MLP-text para-style-override-1">Má se sice tak říkat jen králům a&#160;císařům, ale ani prostý štábní profous, hlava nekorunovaná, nebyl s&#160;tím spokojen. Odcházeje od auditora, zkopal na chodbě trestance konkaře, dělajícího úklid na chodbě.</p>
			<p class="MLP-text para-style-override-1">Co se týká Švejka, umínil si štábní profous, že Švejk musí alespoň jednu noc přespat ještě na garnizóně, aby také ještě něčeho užil.</p>
			<p class="MLP-text-bez1radku--12-0 para-style-override-1">Noc strávená na garnizóně patří vždy k&#160;milým vzpomínkám.</p>
			<p class="MLP-text para-style-override-1">Vedle šestnáctky byl ajnclík, ponurá díra&#160;– samovazba –, odkud i&#160;tu noc ozývalo se vytí nějakého zavřeného vojáka, kterému šikovatel Řepa pro nějaký disciplinární přestupek z&#160;rozkazu štábního profousa Slavíka lámal žebra.</p>
			<p class="MLP-text para-style-override-1">Když vytí utichlo, bylo slyšet v&#160;šestnáctce praskání vší, které se dostaly mezi prsty vězňů při prohlídce.</p>
			<p class="MLP-text para-style-override-1">Nad dveřmi v&#160;otvoru ve zdi petrolejová lampa, opatřená mřížovaným chránítkem, vydávala matné světlo a&#160;čoudila. Zápach petroleje mísil se s&#160;přirozenými výpary lidských nemytých těl a&#160;se zápachem kyblíku, který po každém upotřebení rozhrnul svou hladinu, aby vrhl novou vlnu zápachu do šestnáctky.</p>
			<p class="MLP-text para-style-override-1">Špatná výživa činila u&#160;všech obtížným proces trávení a&#160;většina trpěla na větry, které vypouštěli do nočního ticha, odpovídajíce si těmi signály navzájem za různých žertů.</p>
			<p class="MLP-text para-style-override-1">Na chodbách bylo slyšet odměřený krok hlídek, občas otevřel se otvor ve dveřích a&#160;kukátkem se díval bachař.</p>
			<p class="MLP-text para-style-override-1">Na středním kavalci ozývalo se tiché vypravování:</p>
			<p class="MLP-text para-style-override-1">„Než jsem chtěl utéct a&#160;než mne potom sem dali mezi vás, byl jsem na čísle dvanáct. Tam jsou jako ti lehčí. Jednou vám tam přivedli jednoho člověka, odněkud z&#160;venkova. Dostal ten milý člověk čtrnáct dní, poněvadž u&#160;sebe nechával přespávat vojáky. Napřed se myslilo, že je to spiknutí, ale pak se vysvětlilo, že to dělal za peníze. Měl být mezi těma nejlehčíma zavřenej, ale poněvadž tam bylo plno, tak se dostal mezi nás. A&#160;co si ale všechno s&#160;sebou nepřines z&#160;domova a&#160;co mu ještě neposlali, poněvadž měl nějak dovoleno, že může se stravovat sám a&#160;sobě přilepšit. I&#160;kouřit měl dovoleno. Měl dvě šunky, takový obrovský pecny chleba, vejce, máslo, cigarety, tabák, nu zkrátka, na co si člověk pomyslí, to měl s&#160;sebou ve dvou baťohách. A&#160;chlap si myslel, že to musí sežrat sám. Začali jsme na něm loudit, když se nedovtípil, že se musí s&#160;námi dělit, jako se dělili ti druzí, když něco dostali, ale on chlap lakomá, že prý ne, že bude čtrnáct dní zavřenej a&#160;že by si zkazil žaludek tou kapustou a&#160;shnilýma bramborama, co nám dávají na mináž. Prej nám dá celou svou mináž i&#160;komisárek, vo to prý nestojí, ať prej si to dělíme mezi sebou anebo po poradě se střídáme. Řeknu vám, že to byl takovej fajnovej člověk, že si nechtěl ani na ten kyblík sedat a&#160;čekal až na druhej den na procházce, že to udělá na dvoře na latríně. Byl takovej rozmazlenej, že si dokonce přines s&#160;sebou klozetovej papír. Řekli jsme mu, že se mu vykašlem na tu jeho porci, a&#160;trpěli jsme den, druhej, třetí. Chlap žral šunku, mazal si máslo na chleba, loupal si vajíčka, zkrátka žil. Kouřil cigarety a&#160;ani šluka nechtěl nikomu dát. My prej nesmíme kouřit, a&#160;kdyby to viděl bachař, že nám dává šluka, že prej by ho zavřeli. Jak říkám, my jsme trpěli tři dny. Na čtvrtý den v&#160;noci jsme to udělali. Chlap se ráno probudí, a&#160;to jsem vám zapomněl říct, že se vždycky ráno, v&#160;poledne i&#160;večer, než se začal cpát, modlil, dlouho modlil. Tak se pomodlí a&#160;hledá svoje baťohy pod pryčnou. Jó, baťohy tam byly, ale vysušený, scvrklý jako sušená švestka. Začal křičet, že je vokradenej, že mu tam nechali jen klozetovej papír. Pak zas myslel asi pět minut, že si děláme legraci, že jsme to někam poschovávali. Povídá ještě tak vesele: ‚Já vím, vy jste šizuňkové, já vím, že mně to vrátíte, ale povedlo se vám to.‘ Byl tam mezi náma jeden Libeňák a&#160;ten povídá: ‚Vědí co, přikryjou se dekou a&#160;počítají do deseti. A&#160;pak se podívají do těch svejch baťohů.‘ Přikryl se jako poslušnej chlapec a&#160;počítá: ‚Jedna, dvě, tři…‘ A&#160;ten Libeňák povídá znova: ‚To nesmějí tak rychle, to musejí hodně pomalu.‘ A&#160;tak von pod tou dekou počítá pomalu, v&#160;přestávkách: ‚Jedna&#160;– dvě&#160;– tři…‘ Když přepočítal deset, vylez z&#160;kavalce a&#160;prohlíd si svoje baťohy. ‚Ježíšmarjá, lidičky,‘ začal křičet, ‚vždyť jsou prázdný, jako byly dřív!‘ A&#160;přitom ten jeho blbej obličej, mohli jsme všichni puknout od smíchu. Ale ten Libeňák povídá: ‚Zkusejí to ještě jednou.‘ A&#160;věříte, že byl takovej blbej z&#160;toho ze všeho, že to ještě jednou zkusil, a&#160;když viděl, že zas tam nic nemá než ten klozetovej papír, začal mlátit do dveří a&#160;křičet: ‚Vokradli mne, vokradli mne, pomóc, votevřte, prokristapána, votevřte.‘ Tak tam hned přilítli, zavolali štábního profousa a&#160;šikovatele Řepu. My všichni jeden jako druhý říkáme, že se zbláznil, že včera i&#160;dlouho do noci žral a&#160;že to všechno sežral. A&#160;von jen plakal a&#160;pořád říkal: ‚Vždyť někde musejí bejt drobečky.‘ Tak hledali drobečky a&#160;nenašli, poněvadž tak chytrý jsme byli taky. Co jsme sami nemohli sežrat, poslali jsme poštou na šňůře do druhýho poschodí. Nemohli nám nic dokázat, ačkoliv ten blbec pořád ved svou: ‚Dyť ty drobečky někde musejí bejt.‘ Celej den vám nic nežral a&#160;dával pozor, jestli někdo něco nejí nebo nekouří. Druhej den se k&#160;obědu ještě také netknul mináže, ale večer mu šly ty shnilé brambory a&#160;kapusta k&#160;duhu, jenomže se už nemodlil jako dřív, než se dával do šunky a&#160;do vajíček. Potom tam jeden od nás dostal zvenčí ňákým způsobem dramky, a&#160;to začal s&#160;náma ponejprv mluvit, abychom prý mu dali šluka. Nedali jsme mu nic.“</p>
			<p class="MLP-text para-style-override-1">„Já jsem měl strach, že jste mu toho šluka dali,“ poznamenal Švejk, „to byste zkazil celý vypravování. Takový šlechetnosti jsou jenom v&#160;románech, ale na garnizóně za takovejch okolností by to byla blbost.“</p>
			<p class="MLP-text para-style-override-1">„A&#160;deku jste mu nedali?“ ozval se čísi hlas.</p>
			<p class="MLP-text para-style-override-1">„Na to jsme zapomněli.“</p>
			<p class="MLP-text para-style-override-1">Nastala tichá debata, měl-li dostat ke všemu deku či ne. Většina byla pro.</p>
			<p class="MLP-text para-style-override-1">Vypravování pomalu zatichalo. Usínali, škrábajíce se pod paždí, na prsou a&#160;na břiše, kde se v&#160;prádle vši nejvíce drží. Usínali, dávajíce si zavšivené deky přes hlavu, aby je nerušilo světlo petrolejové lampy…</p>
			<p class="MLP-text para-style-override-1">Ráno v&#160;osm hodin vyzvali Švejka, aby šel do kanceláře.</p>
			<p class="MLP-text para-style-override-1">„Po levej straně u&#160;dveří kanceláře je plivátko, tam házejí špačky,“ poučoval Švejka jeden. „Potom v&#160;prvním poschodí jdeš také kolem jednoho. Metou chodby až v&#160;devět, tak tam něco bude.“</p>
			<p class="MLP-text para-style-override-1">Ale Švejk zklamal jejich naděje. Nevrátil se více do šestnáctky. Devatenáct podvlékaček kombinovalo a&#160;hádalo všelijaké věci.</p>
			<p class="MLP-text para-style-override-1">Nějaký pihovatý voják od zeměbrany, který měl největší fantazii, rozhlásil, že Švejk střelil po svém hejtmanovi a&#160;že dnes ho odvedli na motolské cvičiště na popravu.</p>
			<div class="footnotes">
				<div class="footnote">
					<p class="MLP-pozn-pod-carou para-style-override-4"><a id="footnote-27518-2" class="footnote-anchor" href="#footnote-27518-2-backlink">2</a> <span> Třicet procent lidí, kteří seděli na garnizóně, sedělo tam přes celou válku, aniž by byli jednou u výslechu.</span></p>
				</div>
			</div>
		</div>
</body>
</html>