<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>osudy_dobreho_vojaka_svejka_i_ii-5</title>
		<link href="../Styles/osudy_dobr_idstyles.css" rel="stylesheet" type="text/css"/>
	</head>
	<body id="osudy_dobreho_vojaka_svejka_i_ii" xml:lang="cs-CZ">
		<div>
			<p id="toc_marker-2-2" class="MLP-uroven2-kapitola para-style-override-1">2. <br/>Dobrý voják Švejk <br/>na policejním ředitelství</p>
			<p class="MLP-text-bez1radku para-style-override-1">Sarajevský atentát naplnil policejní ředitelství četnými oběťmi. Vodili to jednoho po druhém a&#160;starý inspektor v&#160;přijímací kanceláři říkal svým dobráckým hlasem:</p>
			<p class="MLP-text para-style-override-1">„Von se vám ten Ferdinand nevyplatí!“</p>
			<p class="MLP-text para-style-override-1">Když Švejka zavřeli v&#160;jedné z&#160;četných komor prvého patra, Švejk našel tam společnost šesti lidí. Pět jich sedělo kolem stolu a&#160;v&#160;rohu na kavalci seděl, jako by se jich stranil, muž v&#160;prostředních letech.</p>
			<p class="MLP-text para-style-override-1">Švejk se počal vyptávat jednoho po druhém, proč jsou zavřeni.</p>
			<p class="MLP-text para-style-override-1">Od těch pěti sedících u&#160;stolu dostal takřka úplně stejnou odpověď:</p>
			<p class="MLP-text para-style-override-1">„Kvůli Sarajevu!“&#160;– „Kvůli Ferdinandovi!“&#160;– „Kvůli té vraždě na panu arcivévodovi!“&#160;– „Pro Ferdinanda!“&#160;– „Za to, že pana arcivévodu odpravili v&#160;Sarajevu!“</p>
			<p class="MLP-text para-style-override-1">Šestý, který se těch pěti stranil, řekl, že s&#160;nimi nechce nic mít, aby na něho nepadlo nijaké podezření, on že tu sedí jen pro pokus loupežné vraždy na pantátovi z&#160;Holic.</p>
			<p class="MLP-text para-style-override-1">Švejk si sedl do společnosti spiklenců u&#160;stolu, kteří si už podesáté vyprávěli, jak se do toho dostali.</p>
			<p class="MLP-text para-style-override-1">Všechny to až na jednoho stihlo buď v&#160;hospodě, ve vinárně, nebo v&#160;kavárně. Výjimku dělal neobyčejně tlustý pán s&#160;brýlemi, s&#160;uplakanýma očima, který byl zatčen doma ve svém bytě, poněvadž dva dny před atentátem v&#160;Sarajevu platil u&#160;Brejšky za dva srbské studenty, techniky, útratu a&#160;detektivem Brixim byl spatřen v&#160;jich společnosti opilý v&#160;Montmartru v&#160;Řetězové ulici, kde, jak již v&#160;protokole potvrdil svým podpisem, též za ně platil.</p>
			<p class="MLP-text para-style-override-1">Na všechny otázky při předběžném vyšetřování na policejním komisařství stereotypně kvílel:</p>
			<p class="MLP-text para-style-override-1">„Já mám papírnický obchod.“</p>
			<p class="MLP-text para-style-override-1">Načež dostával taktéž stereotypní odpověď:</p>
			<p class="MLP-text para-style-override-1">„To vás neomlouvá.“</p>
			<p class="MLP-text para-style-override-1">Malý pán, kterému se to stalo ve vinárně, byl profesorem dějepisu a&#160;vykládal vinárníkovi dějiny různých atentátů. Byl zatčen právě v&#160;okamžiku, když končil psychologický rozbor každého atentátu slovy:</p>
			<p class="MLP-text para-style-override-1">„Myšlenka atentátu jest tak jednoduchá jako Kolumbovo vejce.“</p>
			<p class="MLP-text para-style-override-1">„Stejně jako to, že vás čeká Pankrác,“ doplnil jeho výrok při výslechu policejní komisař.</p>
			<p class="MLP-text para-style-override-1">Třetí spiklenec byl předseda dobročinného spolku Dobromil v&#160;Hodkovičkách. V&#160;den, kdy byl spáchán atentát, pořádal Dobromil zahradní slavnost spojenou s&#160;koncertem. Četnický strážmistr přišel, aby požádal účastníky, by se rozešli, že má Rakousko smutek, načež předseda Dobromilu řekl dobrácky:</p>
			<p class="MLP-text para-style-override-1">„Počkají chvilku, než dohrajou Hej, Slované.“</p>
			<p class="MLP-text para-style-override-1">Nyní seděl tu s&#160;hlavou svěšenou a&#160;naříkal:</p>
			<p class="MLP-text para-style-override-1">„V&#160;srpnu máme nové volby předsednictva, jestli nebudu doma do tý doby, tak se může stát, že mě nezvolejí. Už jsem tím předsedou podesátý. Já tu hanbu nepřežiju.“</p>
			<p class="MLP-text para-style-override-1">Podivně si nebožtík Ferdinand zahrál se čtvrtým zatčeným, mužem ryzí povahy a&#160;bezvadného štítu. Vyhýbal se celé dva dny jakékoliv rozmluvě o&#160;Ferdinandovi, až večer v&#160;kavárně při mariáši, zabíjeje žaludského krále kulovou sedmou trumfů, řekl:</p>
			<p class="MLP-text para-style-override-1">„Sedum kulí jako v&#160;Sarajevu.“</p>
			<p class="MLP-text para-style-override-1">Pátý muž, který, jak sám řekl, že sedí „kvůli té vraždě na panu arcivévodovi v&#160;Sarajevu“, měl ještě dnes zježené vlasy a&#160;vousy hrůzou, takže jeho hlava připomínala stájového pinče.</p>
			<p class="MLP-text para-style-override-1">Ten vůbec v&#160;restauraci, kde byl zatčen, nepromluvil ani slova, ba dokonce ani nečetl noviny o&#160;zabití Ferdinanda a&#160;seděl u&#160;stolu úplně sám, když přišel k&#160;němu nějaký pán, posadil se naproti a&#160;řekl k&#160;němu rychle:</p>
			<p class="MLP-text para-style-override-1">„Četl jste to?“</p>
			<p class="MLP-text para-style-override-1">„Nečetl.“</p>
			<p class="MLP-text para-style-override-1">„Víte o&#160;tom?“</p>
			<p class="MLP-text para-style-override-1">„Nevím.“</p>
			<p class="MLP-text para-style-override-1">„A&#160;víte, oč se jedná?“</p>
			<p class="MLP-text para-style-override-1">„Nevím, já se o&#160;to nestarám.“</p>
			<p class="MLP-text para-style-override-1">„A&#160;přece by vás to mělo zajímat.“</p>
			<p class="MLP-text para-style-override-1">„Nevím, co by mne mělo zajímat? Já si vykouřím doutník, vypiji svých několik sklenic, navečeřím se a&#160;nečtu noviny. Noviny lžou. Nač se budu rozčilovat?“</p>
			<p class="MLP-text para-style-override-1">„Vás tedy nezajímá ani ta vražda v&#160;Sarajevu?“</p>
			<p class="MLP-text para-style-override-1">„Mne vůbec žádná vražda nezajímá, ať je třebas v&#160;Praze, ve Vídni, v&#160;Sarajevu, nebo v&#160;Londýně. Od toho jsou úřady, soudy a&#160;policie. Jestli někdy někde někoho zabijou, dobře mu tak, proč je trouba a&#160;tak neopatrný, že se dá zabít.“</p>
			<p class="MLP-text para-style-override-1">To byla jeho poslední slova v&#160;této rozmluvě. Od té doby opakoval jen hlasitě v&#160;pětiminutových přestávkách:</p>
			<p class="MLP-text para-style-override-1">„Já jsem nevinnej, já jsem nevinnej.“</p>
			<p class="MLP-text para-style-override-1">Ta slova křičel i&#160;ve vratech policejního ředitelství, ta slova bude opakovat i&#160;při převezení k&#160;trestnímu soudu v&#160;Praze a&#160;s&#160;těmi slovy vstoupí i&#160;do své žalářní kobky.</p>
			<p class="MLP-text para-style-override-1">Když vyslechl Švejk všechny ty strašné spiklenecké historie, uznal za vhodné vysvětlit jim veškeru beznadějnost jich situace.</p>
			<p class="MLP-text para-style-override-1">„Je to s&#160;námi se všemi moc špatný,“ začal svá slova útěchy, „to není pravda, jak vy říkáte, že se vám, nám všem, nemůže nic stát. Vod čeho máme policii než vod toho, aby nás trestala za naše huby. Jestli je taková nebezpečná doba, že střílejí arcivévody, tak se nikdo nesmí divit, že ho vedou na direkci. To se všechno dělá kvůli lesku, aby měl Ferdinand reklamu před svým pohřbem. Čím víc nás tady bude, tím to bude pro nás lepší, poněvadž nám bude veselejc. Když jsem sloužil na vojně, byla nás někdy zavřená polovina kumpačky. A&#160;co nevinnejch lidí bejvávalo odsouzeno. A&#160;nejen na vojně, ale i&#160;soudama. Jednou se pamatuji, jedna ženská byla odsouzena, že uškrtila svoje novorozená dvojčata. Ačkoliv se zapřísahala, že nemohla uškrtit dvojčata, když se jí narodila jen jedna holčička, kterou se jí podařilo uškrtit docela bez bolesti, byla odsouzena přece jen pro dvojnásobnou vraždu. Nebo ten nevinnej cikán v&#160;Záběhlicích, co se vloupal do toho hokynářskýho krámu na Boží hod vánoční v&#160;noci. Zapřísáh se, že se šel vohřát, ale nic mu to nepomohlo. Jak už něco soud vezme do ruky, je zle. Ale to zle musí bejt. Třebas všichni lidi nejsou takoví darebáci, jak se to o&#160;nich dá předpokládat; ale jak poznáš dneska toho hodnýho od toho lumpa, zejména dnes, v&#160;takový vážný době, kdy toho Ferdinanda odpráskli. To u&#160;nás, když jsem sloužil na vojně v&#160;Budějovicích, zastřelili v&#160;lese za cvičištěm psa panu hejtmanovi. Když se o&#160;tom dověděl, zavolal si nás všechny, postavil a&#160;povídá, ať vystoupí každý desátý muž. Já, samo sebou se rozumí, byl jsem taky desátý, a&#160;tak jsme stáli habacht a&#160;ani nemrkli. Hejtman chodí kolem nás a&#160;povídá: ‚Vy lumpové, padouchové, neřádi, hyeny skvrnitý, tak bych vám chtěl kvůli tomu psovi všem napařit ajnclíka, rozsekat vás na nudle, postřílet a&#160;udělat z&#160;vás kapra namodro. Abyste ale věděli, že vás nebudu šetřit, dávám vám všem na čtrnáct dní kasárníka.‘ Tak vidíte, tenkrát se jednalo o&#160;pejska, a&#160;teď se jedná dokonce o&#160;pana arcivévodu. A&#160;proto musí bejt hrůza, aby ten smutek stál za něco.“</p>
			<p class="MLP-text para-style-override-1">„Já jsem nevinnej, já jsem nevinnej,“ opakoval zježený muž.</p>
			<p class="MLP-text para-style-override-1">„Kristus Pán byl taky nevinnej,“ řekl Švejk, „a taky ho ukřižovali. Nikde nikdy nikomu na nějakým nevinným člověku nezáleželo. Maul halten und weiter dienen!&#160;– jako říkávali nám na vojně. To je to nejlepší a&#160;nejkrásnější.“</p>
			<p class="MLP-text para-style-override-1">Švejk si lehl na kavalec a&#160;spokojeně usnul.</p>
			<p class="MLP-text para-style-override-1">Zatím přivedli nové dva. Jeden z&#160;nich byl Bosňák. Chodil po komoře, skřípal zuby a&#160;každé jeho druhé slovo bylo: „Jebem ti dušu.“ Mučilo ho pomyšlení, že se mu na policejním ředitelství ztratí jeho kočebrácký košík.</p>
			<p class="MLP-text para-style-override-1">Druhý nový host byl hostinský Palivec, který zpozorovav svého známého Švejka, vzbudil ho a&#160;hlasem plným tragiky zvolal:</p>
			<p class="MLP-text para-style-override-1">„Už jsem tady taky!“</p>
			<p class="MLP-text para-style-override-1">Švejk mu srdečně potřásl rukou a&#160;řekl:</p>
			<p class="MLP-text para-style-override-1">„To jsem opravdu rád. Já jsem věděl, že ten pán bude držet slovo, když vám říkal, že si pro vás přijdou. Taková přesnost je dobrá věc.“</p>
			<p class="MLP-text para-style-override-1">Pan Palivec poznamenal však, že taková přesnost stojí za hovno, a&#160;optal se Švejka tiše, jestli ti ostatní zavření páni nejsou zloději, že by mu to mohlo jako živnostníkovi škodit.</p>
			<p class="MLP-text para-style-override-1">Švejk mu vysvětlil, že všichni, až na jednoho, který je tu pro pokus loupežné vraždy na pantátovi z&#160;Holic, patří k&#160;jich společnosti kvůli arcivévodovi.</p>
			<p class="MLP-text para-style-override-1">Pan Palivec se urazil a&#160;řekl, že zde není kvůli nějakému pitomému arcivévodovi, ale kvůli císaři pánu. A&#160;poněvadž to ostatní počalo zajímat, vypravoval jim to, jak mouchy mu znečistily císaře pána.</p>
			<p class="MLP-text para-style-override-1">„Zaneřádily mně ho, bestie,“ končil líčení své příhody, „a nakonec přivedly mne do kriminálu. Já to těm mouchám neodpustím,“ dodal výhružně.</p>
			<p class="MLP-text para-style-override-1">Švejk šel opět spát, ale nespal dlouho, poněvadž pro něho přišli, aby ho odvedli k&#160;výslechu.</p>
			<p class="MLP-text para-style-override-1">A&#160;tak, stoupaje po schodišti do III. oddělení k&#160;výslechu, Švejk nesl svůj kříž na vrchol Golgoty, sám ničeho nepozoruje o&#160;svém mučednictví.</p>
			<p class="MLP-text para-style-override-1">Spatřiv nadpis, že plivati po chodbách se zakazuje, poprosil strážníka, aby mu dovolil plivnouti do plivátka, a&#160;záře svou prostotou, vstoupil do kanceláře se slovy:</p>
			<p class="MLP-text para-style-override-1">„Dobrý večer přeju, pánové, všem vespolek.“</p>
			<p class="MLP-text para-style-override-1">Místo odpovědi dloubl ho někdo pod žebra a&#160;postavil před stůl, za kterým seděl pán chladné úřední tváře s&#160;rysy zvířecké ukrutnosti, jako by byl právě vypadl z&#160;Lombrosovy knihy O&#160;typech zločinných.</p>
			<p class="MLP-text para-style-override-1">Podíval se krvežíznivě na Švejka a&#160;řekl:</p>
			<p class="MLP-text para-style-override-1">„Netvařte se tak blbě.“</p>
			<p class="MLP-text para-style-override-1">„Já si nemohu pomoct,“ odpověděl vážně Švejk, „já jsem byl na vojně superarbitrován pro blbost a&#160;prohlášen ouředně zvláštní komisí za blba. Já jsem ouřední blb.“</p>
			<p class="MLP-text para-style-override-1">Pán s&#160;typem zločince zacvakal zuby:</p>
			<p class="MLP-text para-style-override-1">„To, z&#160;čeho jste obviněn a&#160;čeho jste se dopustil, svědčí, že máte všech pět pohromadě.“</p>
			<p class="MLP-text para-style-override-1">A&#160;vyjmenoval nyní Švejkovi celou řadu různých zločinů, začínaje velezradou a&#160;konče urážkou Jeho Veličenstva a&#160;členů císařského domu. Ve středu té skupiny skvělo se schvalování zavraždění arcivévody Ferdinanda, odkud vycházela větev s&#160;novými zločiny, mezi kterými zářil zločin pobuřování, poněvadž se to všechno stalo ve veřejné místnosti.</p>
			<p class="MLP-text para-style-override-1">„Co tomu říkáte?“ vítězoslavně otázal se pán s&#160;rysy zvířecí ukrutnosti.</p>
			<p class="MLP-text para-style-override-1">„Je toho hodně,“ odpověděl nevinně Švejk, „všeho moc škodí.“</p>
			<p class="MLP-text para-style-override-1">„Nu vidíte, že to uznáváte.“</p>
			<p class="MLP-text para-style-override-1">„Já uznávám všechno, přísnost musí bejt, bez přísnosti by se nikdo nikam nedostal. Jako když jsem sloužil na vojně…“</p>
			<p class="MLP-text para-style-override-1">„Držte hubu!“ rozkřikl se policejní rada na Švejka, „a mluvte, až když se vás budu na něco ptát! Rozumíte?“</p>
			<p class="MLP-text para-style-override-1">„Jak bych nerozuměl,“ řekl Švejk, „poslušně hlásím, že rozumím a&#160;že se ve všem, co ráčejí říct, dovedu orientýrovat.“</p>
			<p class="MLP-text para-style-override-1">„S&#160;kýmpak se stýkáte?“</p>
			<p class="MLP-text para-style-override-1">„Se svou posluhovačkou, vašnosti.“</p>
			<p class="MLP-text para-style-override-1">„A&#160;v&#160;místních politických kruzích nemáte nikoho známého?“</p>
			<p class="MLP-text para-style-override-1">„To mám, vašnosti, kupuji si odpoledníčka Národní politiky, čubičky.“</p>
			<p class="MLP-text para-style-override-1">„Ven!“ zařval na Švejka pán se zvířecím vzezřením.</p>
			<p class="MLP-text para-style-override-1">Když ho vyváděli z&#160;kanceláře, Švejk řekl:</p>
			<p class="MLP-text para-style-override-1">„Dobrou noc, vašnosti.“</p>
			<p class="MLP-text para-style-override-1">Vrátiv se do své komory, oznámil Švejk všem zatčeným, že takový výslech je legrace. „Trochu tam na vás křičí a&#160;nakonec vás vyženou.&#160;– Dřív,“ pokračoval Švejk, „to bejvávalo horší. Četl jsem kdysi jednu knihu, že obžalovaní museli chodit po rozžhaveným železe a&#160;pít roztavené olovo, aby se poznalo, jestli je nevinnej. Nebo mu dali nohy do španělský boty a&#160;natáhli ho na žebřík, když se nechtěl přiznat, nebo mu pálili boky hasičskou pochodní, jako to udělali svatému Janu Nepomuckému. Ten prej řval při tom, jako když ho na nože bere, a&#160;nepřestal, dokud ho neshodili z&#160;Eliščina mostu v&#160;nepromokavým pytli. Takovejch případů bylo víc a&#160;ještě potom člověka čtvrtili nebo narazili na kůl někde u&#160;Muzea. A&#160;když ho hodili jenom do lidomorny, to se takovej člověk cítil jako znovuzrozenej.&#160;– Dneska je to legrace, bejt zavřenej,“ liboval si Švejk dále, „žádný čtvrcení, žádný španělský boty, kavalce máme, stůl máme, lavici máme, nemačkáme se jeden na druhýho, polévku dostanem, chleba nám dají, džbán vody přinesou, záchod máme přímo pod hubou. Ve všem je vidět pokrok. Trochu, je pravda, k&#160;výslechu je daleko, až přes tři chodby o&#160;poschodí vejš, ale zato po chodbách čisto a&#160;živo. To vedou jednoho sem, druhého tam, mladýho, starýho, mužskýho i&#160;ženskýho pohlaví. Máte radost, že tady aspoň nejste sám. Každej jde spokojeně svou cestou a&#160;nemusí se obávat, že mu v&#160;kanceláři řeknou: ‚Tak jsme se poradili a&#160;zejtra budete rozčtvrcenej nebo upálenej, podle vašeho vlastního přání.‘ To bylo jistě těžký rozmýšlení a&#160;já myslím, pánové, že by mnohej z&#160;nás v&#160;takovej moment byl celej zaraženej. Jó, dneska už se poměry zlepšily k&#160;našemu dobru.“</p>
			<p class="MLP-text para-style-override-1">Právě dokončil obhajobu moderního věznění občanů, když dozorce otevřel dveře a&#160;zvolal:</p>
			<p class="MLP-text para-style-override-1">„Švejk, obléknou se a&#160;půjdou k&#160;výslechu.“</p>
			<p class="MLP-text para-style-override-1">„Já se oblíknu,“ odpověděl Švejk, „proti tomu nic nemám, ale já se bojím, že to bude nějaká mejlka, já už byl jednou od výslechu vyhozenej. A&#160;potom se bojím, aby se ti vostatní páni, co jsou zde se mnou, na mne nehněvali, že jdu já dvakrát za sebou k&#160;výslechu a&#160;voni ještě ani jednou tam teď večer nebyli. Voni by mohli na mne žárlit.“</p>
			<p class="MLP-text para-style-override-1">„Lezou ven a&#160;nežvanějí,“ byla odpověď na gentlemanský projev Švejkův.</p>
			<p class="MLP-text para-style-override-1">Švejk se opět ocitl před pánem zločinného typu, který beze všech úvodů se ho zeptal tvrdě a&#160;neodvratně:</p>
			<p class="MLP-text para-style-override-1">„Přiznáváte se ke všemu?“</p>
			<p class="MLP-text para-style-override-1">Švejk upřel své dobré modré oči na neúprosného člověka a&#160;řekl měkce:</p>
			<p class="MLP-text para-style-override-1">„Jestli si přejou, vašnosti, abych se přiznal, tak se přiznám, mně to nemůže škodit. Jestli ale řeknou: ‚Švejku, nepřiznávejte se k&#160;ničemu,‘ budu se vykrucovat do roztrhání těla.“</p>
			<p class="MLP-text para-style-override-1">Přísný pán psal něco na aktech, a&#160;podávaje Švejkovi péro, vyzval ho, aby to podepsal.</p>
			<p class="MLP-text--0-12 para-style-override-1">A&#160;Švejk podepsal udání Bretschneidrovo i&#160;tento dodatek:</p>
			<p class="MLP-dopis-bez1radku--I para-style-override-1">Vše výše ukázaná obvinění proti mně zakládají se na pravdě.</p>
			<p class="MLP-dopis-podpis--I para-style-override-3">Josef Švejk</p>
			<p class="MLP-text para-style-override-1">Když podepsal, obrátil se k&#160;přísnému pánovi:</p>
			<p class="MLP-text para-style-override-1">„Mám ještě něco podepsat? Nebo mám přijít až ráno?“</p>
			<p class="MLP-text para-style-override-1">„Ráno vás odvezou k&#160;trestnímu soudu,“ dostal za odpověď.</p>
			<p class="MLP-text para-style-override-1">„V&#160;kolik hodin, vašnosti? Abych snad, prokristapána, nezaspal.“</p>
			<p class="MLP-text para-style-override-1">„Ven!“ zařvalo to podruhé dnes na Švejka z&#160;druhé strany stolu, před kterým stál.</p>
			<p class="MLP-text para-style-override-1">Vraceje se do svého zamřížovaného nového domova, Švejk řekl strážníkovi, který ho doprovázel:</p>
			<p class="MLP-text para-style-override-1">„Všechno to jde tady jako na drátkách.“</p>
			<p class="MLP-text para-style-override-1">Jakmile za ním zavřeli dveře, jeho spoluvězňové zasypali ho různými otázkami, na které Švejk odvětil jasně:</p>
			<p class="MLP-text para-style-override-1">„Právě jsem se přiznal, že jsem asi zabil arcivévodu Ferdinanda.“</p>
			<p class="MLP-text para-style-override-1">Šest mužů schoulilo se zděšeně pod zavšivené deky, jedině Bos­ňák řekl:</p>
			<p class="MLP-text para-style-override-1">„Dobro došli.“</p>
			<p class="MLP-text para-style-override-1">Ukládaje se na kavalec, řekl Švejk:</p>
			<p class="MLP-text para-style-override-1">„To je hloupý, že nemáme tady budíček.“</p>
			<p class="MLP-text para-style-override-1">Ráno však ho vzbudili i&#160;bez budíčku a&#160;přesně v&#160;šest hodin Švejka odváželi v&#160;zeleném antonu k&#160;zemskému trestnímu soudu.</p>
			<p class="MLP-text para-style-override-1">„Ranní ptáče dál doskáče,“ řekl Švejk k&#160;svým spolucestujícím, když zelený anton vyjížděl ze vrat policejního ředitelství.</p>
		</div>
</body>
</html>