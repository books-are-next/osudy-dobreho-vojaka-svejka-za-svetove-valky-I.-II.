<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>osudy_dobreho_vojaka_svejka_i_ii-19</title>
		<link href="../Styles/osudy_dobr_idstyles.css" rel="stylesheet" type="text/css"/>
	</head>
	<body id="osudy_dobreho_vojaka_svejka_i_ii" xml:lang="cs-CZ">
		<div>
			<p id="toc_marker-3" class="MLP-uroven1-zvlastni-pripady para-style-override-1">DOSLOV <br/>K&#160;PRVNÍMU DÍLU „V&#160;ZÁZEMÍ“</p>
			<p class="MLP-text-bez1radku--I para-style-override-1">Ukončuje první díl knihy Osudy dobrého vojáka Švejka (V&#160;zázemí), oznamuji, že vyjdou rychle za sebou dva díly: Na frontě a&#160;V&#160;zajetí. I&#160;v&#160;těch druhých dílech budou vojáci i&#160;obyvatelstvo mluvit a&#160;vystupovat tak, jak je tomu ve skutečnosti.</p>
			<p class="MLP-text--I para-style-override-1">Život není žádnou školou uhlazeného chování. Každý mluví tak, jak je schopen. Ceremoniář dr. Guth mluví jinak než hostinský Palivec u&#160;Kalicha a&#160;tento román není pomůckou k&#160;salónnímu ušlechtění a&#160;naučnou knihou, jakých výrazů je možno ve společnosti užívat. Jest to historický obraz určité doby.</p>
			<p class="MLP-text--I para-style-override-1">Je-li třeba užít nějakého silného výrazu, který skutečně padl, nerozpakuji se podat jej právě tak, jak se to stalo. Opisovat nebo vytečkovat považuji za nejpitomější přetvářku. Slov těch užívá se i&#160;v&#160;parlamentech.</p>
			<p class="MLP-text--I para-style-override-1">Správně bylo kdysi řečeno, že dobře vychovaný člověk může číst všechno. Nad tím, co jest přirozené, pozastavují se jen největší sviňáci a&#160;rafinovaní sprosťáci, kteří ve své nejmizernější lžimorálce nedívají se na obsah a&#160;s&#160;rozčilením vrhají se na jednotlivá slova.</p>
			<p class="MLP-text--I para-style-override-1">Před léty četl jsem kritiku jakési novely, ve které se kritik rozčiloval nad tím, že autor napsal: „Vysmrkal se a&#160;utřel si nos.“ Příčí se prý to všemu estetickému, vznešenému, co má dát národu literatura.</p>
			<p class="MLP-text--I para-style-override-1">Toť jen malá ukázka toho, jaká hovada se rodí pod sluncem.</p>
			<p class="MLP-text--I para-style-override-1">Lidé, kteří se pozastavují nad silným výrazem, jsou zbabělci, neboť skutečný život je překvapuje, a&#160;tací slabí lidé jsou právě těmi největšími poškozovači kultury i&#160;charakteru. Oni by vychovali národ jako skupinu přecitlivělých lidiček, masturbantů falešné kultury, typu svatého Aloise, o&#160;kterém vypravuje se v&#160;knize mnicha Eustacha, že když svatý Alois uslyšel, jak jeden muž za hlučného rachotu vypustil své větry, tu dal se do pláče a&#160;jedině modlitbou se upokojil.</p>
			<p class="MLP-text--I para-style-override-1">Tací lidé se veřejně rozhořčují, ale s&#160;neobyčejnou zálibou chodí po veřejných záchodkách přečíst si neslušné nápisy na stěnách.</p>
			<p class="MLP-text--I para-style-override-1">Užívaje ve své knize několika silných výrazů, konstatoval jsem letmo, jak se skutečně mluví.</p>
			<p class="MLP-text--I para-style-override-1">Od hostinského Palivce nemůžeme žádati, aby mluvil tak jemně jako pí Laudová, dr. Guth, pí Olga Fastrová a&#160;celá řada jiných, kteří by nejraději udělali z&#160;celé Československé republiky velký salón s&#160;parketami, kde by se chodilo ve fracích, v&#160;rukavičkách a&#160;mluvilo vybraně a&#160;pěstoval jemný mrav salónní, pod jehož rouškou právě salónní lvi oddávají se nejhorším neřestem a&#160;výstřednostem.</p>
			<p class="MLP-text-bez1radku--I---12-0 para-style-override-1">Při této příležitosti upozorňuji, že hostinský Palivec je naživu. Přečkal válku, kterou proseděl v&#160;žaláři, a&#160;zůstal stále týmž, jako když měl tu aféru s&#160;obrazem císaře Františka Josefa.</p>
			<p class="MLP-text--I para-style-override-1">Přišel mne též navštívit, když četl, že je v&#160;knize, a&#160;skoupil přes dvacet sešitů prvého čísla, které rozdal svým známým, a&#160;přispěl tak k&#160;rozšíření knihy.</p>
			<p class="MLP-text--I para-style-override-1">Měl upřímnou radost z&#160;toho, že jsem o&#160;něm psal a&#160;vylíčil ho jako známého sprosťáka.</p>
			<p class="MLP-text--I para-style-override-1">„Mne už nikdo nepředělá,“ řekl ke mně, „já jsem po celý život mluvil sprostě, jak jsem si to myslel, a&#160;budu tak mluvit dál. Nevezmu si kvůli nějaký takový krávě ubrousek na hubu. Já jsem dnes slavnej.“</p>
			<p class="MLP-text--I para-style-override-1">Jeho sebevědomí opravdu stouplo. Jeho sláva je založena na několika silných výrazech. Jemu to stačí ku spokojenosti, a&#160;kdybych byl chtěl snad upozornit ho, reprodukuje jeho hovor věrně a&#160;přesně, jak jsem popsal, že tak nemá mluvit, což ovšem nebylo mým úmyslem, rozhodně bych urazil toho dobrého člověka.</p>
			<p class="MLP-text--I para-style-override-1">Nehledanými výrazy, prostě a&#160;poctivě vyjádřil odpor českého člověka proti byzantismu a&#160;sám o&#160;tom nevěděl. To bylo v&#160;krvi, ta neúcta k&#160;císaři a&#160;slušným výrazům.</p>
			<p class="MLP-text-bez1radku--I---12-0 para-style-override-1">Otto Katz je též naživu. Jest to skutečná figurka polního kuráta. Hodil to všechno po převratě na hřebík, vystoupil z&#160;církve, dělá dnes prokuristu v&#160;jedné továrně na bronz a&#160;barviva v&#160;severních Čechách.</p>
			<p class="MLP-text--I para-style-override-1">Psal mně dlouhý dopis, ve kterém vyhrožuje, že si to se mnou spořádá. Jistý německý list přinesl totiž překlad jedné kapitoly, kde je vylíčen, jak skutečně vypadal. Navštívil jsem ho tedy a&#160;dopadlo to s&#160;ním velice dobře. Ve dvě hodiny v&#160;noci nemohl stát na nohou, ale kázal a&#160;říkal: „Já jsem Otto Katz, polní kurát, vy gypsové hlavy.“</p>
			<p class="MLP-text--I para-style-override-1">Lidí typu nebožtíka Bretschneidra, státního detektiva starého Rakouska, potlouká se i&#160;dnes velice mnoho v&#160;republice. Neobyčejně se zajímají o&#160;to, co kdo mluví.</p>
			<p class="MLP-text--I para-style-override-1">Nevím, podaří-li se mně vystihnout touto knihou, co jsem chtěl. Již okolnost, že slyšel jsem jednoho člověka nadávat druhému: „Ty jsi blbej jako Švejk,“ právě tomu nenasvědčuje. Stane-li se však slovo Švejk novou nadávkou v&#160;květnatém věnci spílání, musím se spokojit tímto obohacením českého jazyka.</p>
			<p class="MLP-dopis-podpis--I para-style-override-1">Jaroslav Hašek</p>
		</div>
</body>
</html>