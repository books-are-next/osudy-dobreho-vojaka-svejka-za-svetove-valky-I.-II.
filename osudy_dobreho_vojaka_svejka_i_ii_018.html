<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="12\. Náboženská debata">
    <meta name="apple-mobile-web-app-capable" content="yes">
    <title>12. Náboženská debata</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./osudy_dobreho_vojaka_svejka_i_ii_017.html">
    <link rel="next" href="./osudy_dobreho_vojaka_svejka_i_ii_019.html">
    <meta name="nb-order" content="14">
    <link rel="self" href="osudy_dobreho_vojaka_svejka_i_ii_018.html">
    <meta name="nb-identifier" content="hasek-osudy-dobreho-vojaka-svejka-za-svetove-valky-iii-6d3c465">
    <meta name="nb-role" content="chapter">
  </head>
  <body data-nb-words="2011" data-nb-chars="12003" class="nb-role-chapter nb-custom-style">
    <nav role="doc-toc">
      <li><a href="osudy_dobreho_vojaka_svejka_i_ii_005.html">ÚVOD</a></li>
      <li><a href="osudy_dobreho_vojaka_svejka_i_ii_006.html">DÍL I. V&nbsp;ZÁZEMÍ</a>
        <ul class="plain">
          <li><a href="osudy_dobreho_vojaka_svejka_i_ii_007.html">1. Zasáhnutí dobrého vojáka Švejka do světové války</a></li>
          <li><a href="osudy_dobreho_vojaka_svejka_i_ii_008.html">2. Dobrý voják Švejk na policejním ředitelství</a></li>
          <li><a href="osudy_dobreho_vojaka_svejka_i_ii_009.html">3. Švejk před soudními lékaři</a></li>
          <li><a href="osudy_dobreho_vojaka_svejka_i_ii_010.html">4. Švejka vyhodili z&nbsp;blázince</a></li>
          <li><a href="osudy_dobreho_vojaka_svejka_i_ii_011.html">5. Švejk na policejním komisařství v&nbsp;Salmově ulici</a></li>
          <li><a href="osudy_dobreho_vojaka_svejka_i_ii_012.html">6. Švejk opět doma, proraziv začarovaný kruh</a></li>
          <li><a href="osudy_dobreho_vojaka_svejka_i_ii_013.html">7. Švejk jde na vojnu</a></li>
          <li><a href="osudy_dobreho_vojaka_svejka_i_ii_014.html">8. Švejk simulantem</a></li>
          <li><a href="osudy_dobreho_vojaka_svejka_i_ii_015.html">9. Švejk na garnizóně</a></li>
          <li><a href="osudy_dobreho_vojaka_svejka_i_ii_016.html">10. Švejk vojenským sluhou u&nbsp;polního kuráta</a>
            <ol class="headings-toc">
              <li><a href="osudy_dobreho_vojaka_svejka_i_ii_016.html#1">1</a></li>
              <li><a href="osudy_dobreho_vojaka_svejka_i_ii_016.html#2">2</a></li>
              <li><a href="osudy_dobreho_vojaka_svejka_i_ii_016.html#3">3</a></li>
              <li><a href="osudy_dobreho_vojaka_svejka_i_ii_016.html#4">4</a></li>
            </ol>
          </li>
          <li><a href="osudy_dobreho_vojaka_svejka_i_ii_017.html">11. Švejk jede s&nbsp;polním kurátem sloužit polní mši</a>
            <ol class="headings-toc">
              <li><a href="osudy_dobreho_vojaka_svejka_i_ii_017.html#1">1</a></li>
              <li><a href="osudy_dobreho_vojaka_svejka_i_ii_017.html#2">2</a></li>
            </ol>
          </li>
          <li><a href="osudy_dobreho_vojaka_svejka_i_ii_018.html">12. Náboženská debata</a></li>
          <li><a href="osudy_dobreho_vojaka_svejka_i_ii_019.html">13. Švejk jde zaopatřovat</a></li>
          <li><a href="osudy_dobreho_vojaka_svejka_i_ii_020.html">14. Švejk vojenským sluhou u&nbsp;nadporučíka Lukáše</a>
            <ol class="headings-toc">
              <li><a href="osudy_dobreho_vojaka_svejka_i_ii_020.html#1">1</a></li>
              <li><a href="osudy_dobreho_vojaka_svejka_i_ii_020.html#2">2</a></li>
              <li><a href="osudy_dobreho_vojaka_svejka_i_ii_020.html#3">3</a></li>
              <li><a href="osudy_dobreho_vojaka_svejka_i_ii_020.html#4">4</a></li>
              <li><a href="osudy_dobreho_vojaka_svejka_i_ii_020.html#5">5</a></li>
              <li><a href="osudy_dobreho_vojaka_svejka_i_ii_020.html#6">6</a></li>
            </ol>
          </li>
          <li><a href="osudy_dobreho_vojaka_svejka_i_ii_021.html">15. Katastrofa</a></li>
        </ul>
      </li>
      <li><a href="osudy_dobreho_vojaka_svejka_i_ii_022.html">DOSLOV K&nbsp;PRVNÍMU DÍLU „V&nbsp;ZÁZEMÍ“</a></li>
      <li><a href="osudy_dobreho_vojaka_svejka_i_ii_023.html">DÍL II. NA FRONTĚ</a>
        <ul class="plain">
          <li><a href="osudy_dobreho_vojaka_svejka_i_ii_024.html">1. Švejkovy nehody ve vlaku</a></li>
          <li><a href="osudy_dobreho_vojaka_svejka_i_ii_025.html">2. Švejkova budějovická anabaze</a></li>
          <li><a href="osudy_dobreho_vojaka_svejka_i_ii_026.html">3. Švejkovy příhody v&nbsp;Királyhidě</a></li>
          <li><a href="osudy_dobreho_vojaka_svejka_i_ii_027.html">4. Nová utrpení</a></li>
          <li><a href="osudy_dobreho_vojaka_svejka_i_ii_028.html">5. Z&nbsp;Mostu nad Litavou k&nbsp;Sokalu</a></li>
        </ul>
      </li>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./osudy_dobreho_vojaka_svejka_i_ii_017.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="21"><span class="idea" data-nb-ref-number="1" id="idea1" data-nb-words="3" data-nb-chars="21">12. Náboženská debata</span></h1>
        <p class="chunk" data-nb-ref-number="2" data-nb-words="36" data-nb-chars="227"><span class="idea" data-nb-ref-number="2" id="idea2" data-nb-words="36" data-nb-chars="227">Stávalo se, že&nbsp;Švejk po&nbsp;celé dny neviděl pěstitele vojenských duší. Polní kurát rozděloval své povinnosti s&nbsp;hýřením a&nbsp;přicházíval velice zřídka domů, umazaný, nemytý, jako kocour, když se&nbsp;mrňouká a&nbsp;dělá své výlety po&nbsp;střechách.</span></p>
        <p class="chunk" data-nb-ref-number="3" data-nb-words="20" data-nb-chars="126"><span class="idea" data-nb-ref-number="3" id="idea3" data-nb-words="20" data-nb-chars="126">Při návratu, mohl-li se&nbsp;vyjadřovat, hovoříval ještě se&nbsp;Švejkem, než usnul, o&nbsp;vznešených cílech, o&nbsp;zápale, o&nbsp;radosti z&nbsp;myšlení.</span></p>
        <p class="chunk" data-nb-ref-number="4" data-nb-words="9" data-nb-chars="56"><span class="idea" data-nb-ref-number="4" id="idea4" data-nb-words="9" data-nb-chars="56">Někdy také se&nbsp;pokoušel mluvit ve&nbsp;verších, citovat Heine.</span></p>
        <p class="chunk" data-nb-ref-number="5" data-nb-words="51" data-nb-chars="319"><span class="idea" data-nb-ref-number="5" id="idea5" data-nb-words="51" data-nb-chars="319">Švejk sloužil s&nbsp;polním kurátem ještě jednu polní mši u&nbsp;zákopníků, kam byl omylem pozván ještě jeden polní kurát, bývalý katecheta, neobyčejně nábožný člověk, dívající se&nbsp;na&nbsp;svého kolegu velice udiveně, když ten mu&nbsp;nabízel ze&nbsp;Švejkovy polní láhve, kterou ten vždy nosil na&nbsp;takové náboženské úkony s&nbsp;sebou, doušek koňaku.</span></p>
        <p class="chunk" data-nb-ref-number="6" data-nb-words="30" data-nb-chars="164"><span class="idea" data-nb-ref-number="6" id="idea6" data-nb-words="30" data-nb-chars="164">„Je to&nbsp;dobrá známka,“ řekl polní kurát Otto Katz, „napijte se&nbsp;a&nbsp;jděte domů. Já&nbsp;už&nbsp;to&nbsp;sám vyřídím, poněvadž potřebuji být pod širým nebem, mě&nbsp;dnes nějak bolí hlava.“</span></p>
        <p class="chunk" data-nb-ref-number="7" data-nb-words="16" data-nb-chars="94"><span class="idea" data-nb-ref-number="7" id="idea7" data-nb-words="16" data-nb-chars="94">Nábožný polní kurát odešel, vrtě hlavou, a&nbsp;Katz zhostil se, jako vždy, velmi skvěle své úlohy.</span></p>
        <p class="chunk" data-nb-ref-number="8" data-nb-words="22" data-nb-chars="119"><span class="idea" data-nb-ref-number="8" id="idea8" data-nb-words="22" data-nb-chars="119">V&nbsp;krev Páně se&nbsp;tenkrát proměňoval vinný střik a&nbsp;kázání bylo delší, přičemž každé třetí slovo bylo a&nbsp;tak dále a&nbsp;zajisté.</span></p>
        <p class="chunk" data-nb-ref-number="9" data-nb-words="31" data-nb-chars="155"><span class="idea" data-nb-ref-number="9" id="idea9" data-nb-words="31" data-nb-chars="155">„Vy dnes, vojáci, budete odjíždět na&nbsp;frontu a&nbsp;tak dále. Vy&nbsp;obracejte se&nbsp;nyní k&nbsp;bohu a&nbsp;tak dále, zajisté. Nevíte, co&nbsp;se&nbsp;s&nbsp;vámi stane, a&nbsp;tak dále a&nbsp;zajisté.“</span></p>
        <p class="chunk" data-nb-ref-number="10" data-nb-words="17" data-nb-chars="82"><span class="idea" data-nb-ref-number="10" id="idea10" data-nb-words="17" data-nb-chars="82">A&nbsp;dál hřmělo od&nbsp;oltáře a&nbsp;tak dále a&nbsp;zajisté, střídajíc se&nbsp;s&nbsp;bohem a&nbsp;všemi svatými.</span></p>
        <p class="chunk" data-nb-ref-number="11" data-nb-words="25" data-nb-chars="144"><span class="idea" data-nb-ref-number="11" id="idea11" data-nb-words="25" data-nb-chars="144">V&nbsp;zápalu a&nbsp;v&nbsp;řečnickém rozmachu vydával polní kurát i&nbsp;prince Evžena Savojského za&nbsp;světce, který je&nbsp;bude chránit, až&nbsp;budou dělat mosty přes řeky.</span></p>
        <p class="chunk" data-nb-ref-number="12" data-nb-words="15" data-nb-chars="102"><span class="idea" data-nb-ref-number="12" id="idea12" data-nb-words="15" data-nb-chars="102">Nicméně skončila polní mše beze všeho pohoršení, příjemně a&nbsp;zábavně. Zákopníci se&nbsp;bavili velice dobře.</span></p>
        <p class="chunk" data-nb-ref-number="13" data-nb-words="12" data-nb-chars="78"><span class="idea" data-nb-ref-number="13" id="idea13" data-nb-words="12" data-nb-chars="78">Na&nbsp;zpáteční cestě nechtěli je&nbsp;pustit se&nbsp;skládacím polním oltářem do&nbsp;elektriky.</span></p>
        <p class="chunk" data-nb-ref-number="14" data-nb-words="11" data-nb-chars="69"><span class="idea" data-nb-ref-number="14" id="idea14" data-nb-words="11" data-nb-chars="69">„Že tě&nbsp;praštím tím svatým přes hlavu,“ poznamenal Švejk k&nbsp;průvodčímu.</span></p>
        <p class="chunk" data-nb-ref-number="15" data-nb-words="12" data-nb-chars="80"><span class="idea" data-nb-ref-number="15" id="idea15" data-nb-words="12" data-nb-chars="80">Když se&nbsp;konečně dostali domů, zjistili, že&nbsp;ztratili někde po&nbsp;cestě tabernákulum.</span></p>
        <p class="chunk" data-nb-ref-number="16" data-nb-words="469" data-nb-chars="2650"><span class="idea" data-nb-ref-number="16" id="idea16" data-nb-words="469" data-nb-chars="2650">„To nevadí,“ řekl Švejk, „první křesťani sloužili mši svatou i&nbsp;bez tabernákula. Kdybychom to&nbsp;někde voznámili, tak by&nbsp;chtěl ten poctivej nálezce na&nbsp;nás vodměnu. Kdyby to&nbsp;byly peníze, tak by&nbsp;se&nbsp;snad nenašel žádnej poctivej nálezce, ačkoliv jsou ještě takoví lidi. U&nbsp;nás v&nbsp;Budějovicích u&nbsp;regimentu byl jeden voják, takový dobrý hovado, ten našel jednou šest set korun na&nbsp;ulici a&nbsp;odevzdal je&nbsp;na&nbsp;policii a&nbsp;v&nbsp;novinách se&nbsp;o&nbsp;něm psalo jako o&nbsp;poctivým nálezci a&nbsp;měl z&nbsp;toho vostudu. Žádnej s&nbsp;ním nechtěl mluvit, každej mu&nbsp;říkal: ‚Ty jeden pitomče, co&nbsp;jsi to&nbsp;vyved za&nbsp;hloupost. Vždyť tě&nbsp;to&nbsp;musí do&nbsp;smrti mrzet, jestli máš ještě trochu cti v&nbsp;těle.‘ Měl holku, a&nbsp;ta s&nbsp;ním přestala mluvit. Když přijel domů na&nbsp;dovolenou, tak ho&nbsp;o&nbsp;muzice kvůli tomu kamarádi vyhodili z&nbsp;hospody. Počal chřadnout, brát si&nbsp;to&nbsp;do&nbsp;hlavy a&nbsp;nakonec se&nbsp;dal přeject vlakem. Jednou zas u&nbsp;nás v&nbsp;ulici našel jeden krejčí zlatý prsten. Lidi ho&nbsp;varovali, aby ho&nbsp;nevracel na&nbsp;policii, ale on&nbsp;si&nbsp;nedal říct. Přijali ho&nbsp;neobyčejně vlídně, že&nbsp;prý už&nbsp;je&nbsp;tam hlášena ztráta zlatého prstenu s&nbsp;briliantem, potom ale se&nbsp;podívají na&nbsp;kámen a&nbsp;říkají mu: ‚Člověče, vždyť je&nbsp;to&nbsp;sklo, a&nbsp;ne briliant. Kolikpak vám za&nbsp;ten briliant dali? Takový poctivý nálezce my&nbsp;známe.‘ Nakonec se&nbsp;to&nbsp;vysvětlilo, že&nbsp;ještě jeden člověk ztratil zlatý prsten s&nbsp;falešným briliantem, nějakou rodinnou památku, ale krejčí seděl přece jen tři dny, poněvadž se&nbsp;z&nbsp;rozčilení dopustil urážky stráže. Dostal zákonitou odměnu deset procent, 1&nbsp;K&nbsp;20 hal., poněvadž ten šmejd měl cenu 12 korun, a&nbsp;on tu&nbsp;zákonitou odměnu hodil tomu pánovi do&nbsp;obličeje, a&nbsp;ten ho&nbsp;žaloval pro urážku na&nbsp;cti a&nbsp;krejčí dostal ještě deset korun pokuty. Potom všude říkal, že&nbsp;každej poctivej nálezce zaslouží pětadvacet, zřezat ho, až&nbsp;bude modrej, vysekat mu&nbsp;veřejně, aby si&nbsp;to&nbsp;lidi pamatovali a&nbsp;řídili se&nbsp;podle toho. Myslím, že&nbsp;naše tabernákulum nám nikdo nepřinese nazpátek, i&nbsp;když je&nbsp;vzadu značka regimentu, poněvadž s&nbsp;vojenskýma věcma nikdo nechce nic mít. Raději to&nbsp;zahodí někam do&nbsp;vody, aby s&nbsp;tím ještě neměl oplétání. Včera jsem mluvil v&nbsp;hospodě U&nbsp;zlatého věnce s&nbsp;jedním člověkem z&nbsp;venkova, je&nbsp;mu&nbsp;už&nbsp;šestapadesát let, a&nbsp;ten šel se&nbsp;optat na&nbsp;okresní hejtmanství do&nbsp;Nové Paky, proč mu&nbsp;rekvizírovali bryčku. Na&nbsp;zpáteční cestě, když ho&nbsp;z&nbsp;okresního hejtmanství vyhodili, díval se&nbsp;na&nbsp;trén, který právě přijel a&nbsp;stál na&nbsp;náměstí. Nějaký mladý muž poprosil ho, aby mu&nbsp;chvíli počkal u&nbsp;koní, že&nbsp;vezou pro vojsko konzervy, a&nbsp;víckrát už&nbsp;nepřišel. Když pak se&nbsp;hnuli, musel s&nbsp;nimi a&nbsp;dostal se&nbsp;až&nbsp;do&nbsp;Uher, kde někde poprosil taky někoho, aby mu&nbsp;počkal u&nbsp;vozu, a&nbsp;tím se&nbsp;jedině zachránil, a&nbsp;to by&nbsp;ho&nbsp;táhli do&nbsp;Srbska. Přijel celý vyjevený a&nbsp;víckrát nechce nic mít s&nbsp;vojenskejma věcma.“</span></p>
        <p class="chunk" data-nb-ref-number="17" data-nb-words="59" data-nb-chars="417"><span class="idea" data-nb-ref-number="17" id="idea17" data-nb-words="59" data-nb-chars="417">Večer dostali návštěvu nábožného polního kuráta, který chtěl také ráno sloužit polní mši zákopníkům. Byl to&nbsp;člověk fanatik, který chtěl každého přiblížit k&nbsp;bohu. Když byl katechetou, vyvíjel u&nbsp;dětí náboženský cit pohlavky a&nbsp;v&nbsp;různých časopisech občas uveřejňovány byly noticky o&nbsp;něm: „Katecheta surovec“, „Katecheta, který pohlavkuje“. Byl přesvědčen, že&nbsp;katechismus nejlépe si&nbsp;dítě osvojí pomocí rákoskového systému.</span></p>
        <p class="chunk" data-nb-ref-number="18" data-nb-words="42" data-nb-chars="261"><span class="idea" data-nb-ref-number="18" id="idea18" data-nb-words="42" data-nb-chars="261">Kulhal trochu na&nbsp;jednu nohu, což bylo důsledkem toho, že&nbsp;ho&nbsp;vyhledal jeden otec žáka, kterému katecheta napohlavkoval, poněvadž školák jevil určité pochybnosti o&nbsp;trojici boží. Dostal tři pohlavky. Jeden za&nbsp;boha otce, druhý za&nbsp;boha syna a&nbsp;třetí za&nbsp;svatého ducha.</span></p>
        <p class="chunk" data-nb-ref-number="19" data-nb-words="19" data-nb-chars="107"><span class="idea" data-nb-ref-number="19" id="idea19" data-nb-words="19" data-nb-chars="107">Dnes přišel svého kolegu Katze uvésti na&nbsp;pravou cestu a&nbsp;promluvit mu&nbsp;do&nbsp;duše, což začal tím, že&nbsp;poznamenal:</span></p>
        <p class="chunk" data-nb-ref-number="20" data-nb-words="24" data-nb-chars="140"><span class="idea" data-nb-ref-number="20" id="idea20" data-nb-words="24" data-nb-chars="140">„Divím se, že&nbsp;u&nbsp;vás nevisí krucifix. Kde se&nbsp;modlíte breviář? Ani jeden obrázek svatých nezdobí stěny vašeho pokoje. Co&nbsp;to&nbsp;máte nad postelí?“</span></p>
        <p class="chunk" data-nb-ref-number="21" data-nb-words="3" data-nb-chars="14"><span class="idea" data-nb-ref-number="21" id="idea21" data-nb-words="3" data-nb-chars="14">Katz se&nbsp;usmál:</span></p>
        <p class="chunk" data-nb-ref-number="22" data-nb-words="44" data-nb-chars="269"><span class="idea" data-nb-ref-number="22" id="idea22" data-nb-words="44" data-nb-chars="269">„To je&nbsp;‚Zuzana v&nbsp;lázni‘ a&nbsp;ta nahá ženská pod tím je&nbsp;má&nbsp;stará známost. Napravo je&nbsp;japonérie, znázorňující sexuelní akt mezi gejšou a&nbsp;starým japonským samurajem. Pravda, něco velice originelního? Breviář mám v&nbsp;kuchyni. Švejku, přineste ho&nbsp;sem a&nbsp;otevřete na&nbsp;třetí straně.“</span></p>
        <p class="chunk" data-nb-ref-number="23" data-nb-words="15" data-nb-chars="81"><span class="idea" data-nb-ref-number="23" id="idea23" data-nb-words="15" data-nb-chars="81">Švejk odešel a&nbsp;z&nbsp;kuchyně ozvalo se&nbsp;třikrát za&nbsp;sebou vytáhnutí zátky z&nbsp;lahví vína.</span></p>
        <p class="chunk" data-nb-ref-number="24" data-nb-words="11" data-nb-chars="62"><span class="idea" data-nb-ref-number="24" id="idea24" data-nb-words="11" data-nb-chars="62">Nábožný kurát byl zdrcen, když se&nbsp;na&nbsp;stole objevily tři láhve.</span></p>
        <p class="chunk" data-nb-ref-number="25" data-nb-words="17" data-nb-chars="110"><span class="idea" data-nb-ref-number="25" id="idea25" data-nb-words="17" data-nb-chars="110">„Je to&nbsp;mešní lehké víno, pane kolego,“ řekl Katz, „velice dobré jakosti, ryzlink. Chutí podobá se&nbsp;moselskému.“</span></p>
        <p class="chunk" data-nb-ref-number="26" data-nb-words="13" data-nb-chars="85"><span class="idea" data-nb-ref-number="26" id="idea26" data-nb-words="13" data-nb-chars="85">„Nebudu pít,“ tvrdošíjně ozval se&nbsp;nábožný kurát, „přišel jsem vám promluvit do&nbsp;duše.“</span></p>
        <p class="chunk" data-nb-ref-number="27" data-nb-words="24" data-nb-chars="138"><span class="idea" data-nb-ref-number="27" id="idea27" data-nb-words="24" data-nb-chars="138">„To vám vyschne, pane kolego, v&nbsp;krku,“ řekl Katz, „napijte se&nbsp;a&nbsp;já poslouchám. Jsem člověk velice snášenlivý a&nbsp;mohu slyšet i&nbsp;jiné názory.“</span></p>
        <p class="chunk" data-nb-ref-number="28" data-nb-words="7" data-nb-chars="42"><span class="idea" data-nb-ref-number="28" id="idea28" data-nb-words="7" data-nb-chars="42">Nábožný kurát trochu upil a&nbsp;vytřeštil oči.</span></p>
        <p class="chunk" data-nb-ref-number="29" data-nb-words="8" data-nb-chars="54"><span class="idea" data-nb-ref-number="29" id="idea29" data-nb-words="8" data-nb-chars="54">„Po čertech dobré víno, pane kolego, není-liž pravda?“</span></p>
        <p class="chunk" data-nb-ref-number="30" data-nb-words="3" data-nb-chars="19"><span class="idea" data-nb-ref-number="30" id="idea30" data-nb-words="3" data-nb-chars="19">Fanatik tvrdě řekl:</span></p>
        <p class="chunk" data-nb-ref-number="31" data-nb-words="4" data-nb-chars="26"><span class="idea" data-nb-ref-number="31" id="idea31" data-nb-words="4" data-nb-chars="26">„Pozoruji, že&nbsp;vy&nbsp;klejete.“</span></p>
        <p class="chunk" data-nb-ref-number="32" data-nb-words="69" data-nb-chars="408"><span class="idea" data-nb-ref-number="32" id="idea32" data-nb-words="69" data-nb-chars="408">„To je&nbsp;zvyk,“ odpověděl Katz, „někdy se&nbsp;přistihnu dokonce, že&nbsp;se&nbsp;rouhám. Nalejte, Švejku, panu kurátovi. Mohu vás ubezpečit, že&nbsp;říkám také himlhergot, krucifix a&nbsp;sakra. Myslím, až&nbsp;budete tak dlouho sloužit na&nbsp;vojně jako já, že&nbsp;se&nbsp;taky do&nbsp;toho vpravíte. Není to&nbsp;zcela nic těžkého, obtížného a&nbsp;nám duchovním je&nbsp;to&nbsp;velice blízké: nebe, bůh, kříž a&nbsp;velebná svátost, nezní to&nbsp;hezky a&nbsp;odborně? Pijte, pane kolego.“</span></p>
        <p class="chunk" data-nb-ref-number="33" data-nb-words="16" data-nb-chars="101"><span class="idea" data-nb-ref-number="33" id="idea33" data-nb-words="16" data-nb-chars="101">Bývalý katecheta mechanicky se&nbsp;napil. Bylo vidět, že&nbsp;by&nbsp;chtěl něco říct, ale nemohl. Sbíral myšlenky.</span></p>
        <p class="chunk" data-nb-ref-number="34" data-nb-words="197" data-nb-chars="1174"><span class="idea" data-nb-ref-number="34" id="idea34" data-nb-words="197" data-nb-chars="1174">„Pane kolego,“ pokračoval Katz, „hlavu vzhůru, neseďte tak smutně, jako by&nbsp;vás měli za&nbsp;pět minut pověsit. Slyšel jsem o&nbsp;vás, že&nbsp;jste jednou v&nbsp;pátek omylem snědl v&nbsp;restauraci vepřovou kotletu, poněvadž jste myslel, že&nbsp;je&nbsp;čtvrtek, a&nbsp;že jste si&nbsp;na&nbsp;záchodě strkal prst do&nbsp;krku, aby to&nbsp;šlo ven, poněvadž jste si&nbsp;myslel, že&nbsp;vás bůh zahladí. Já&nbsp;se&nbsp;nebojím jíst v&nbsp;půstě maso a&nbsp;nebojím se&nbsp;ani pekla. Pardon, napijte se. Tak, už&nbsp;je&nbsp;vám lepší? Či&nbsp;máte pokrokový názor o&nbsp;peklu a&nbsp;jdete s&nbsp;duchem času a&nbsp;s&nbsp;reformisty? To&nbsp;jest místo obyčejných kotlů se&nbsp;sírou pro ubohé hříšníky papinské hrnce, kotle s&nbsp;velkou atmosférou, hříšníci se&nbsp;smaží na&nbsp;margarínu, rožně s&nbsp;elektrickým pohonem, po&nbsp;milióny let přejíždějí přes hříšníky stroje na&nbsp;válcování silnic, skřípání zubů obstarávají dentisti zvláštními přístroji, kvílení se&nbsp;zachycuje do&nbsp;gramofonů a&nbsp;desky se&nbsp;posílají nahoru do&nbsp;ráje k&nbsp;obveselení spravedlivých. V&nbsp;ráji účinkují rozprašovače kolínské vody a&nbsp;filharmonie hraje tak dlouho Brahmsa, že&nbsp;raději dáte přednost peklu a&nbsp;očistci. Andílkové mají v&nbsp;zadnici vrtuli od&nbsp;aeroplánu, aby se&nbsp;tolik nenadřeli se&nbsp;svými křídly. Pijte, pane kolego, Švejku, nalejte mu&nbsp;koňak, mně se&nbsp;zdá, že&nbsp;mu&nbsp;není dobře.“</span></p>
        <p class="chunk" data-nb-ref-number="35" data-nb-words="6" data-nb-chars="44"><span class="idea" data-nb-ref-number="35" id="idea35" data-nb-words="6" data-nb-chars="44">Když se&nbsp;nábožný kurát vzpamatoval, zašeptal:</span></p>
        <p class="chunk" data-nb-ref-number="36" data-nb-words="10" data-nb-chars="70"><span class="idea" data-nb-ref-number="36" id="idea36" data-nb-words="10" data-nb-chars="70">„Náboženství je&nbsp;rozumová úvaha. Kdo nevěří v&nbsp;existenci svaté trojice…“</span></p>
        <p class="chunk" data-nb-ref-number="37" data-nb-words="17" data-nb-chars="117"><span class="idea" data-nb-ref-number="37" id="idea37" data-nb-words="17" data-nb-chars="117">„Švejku,“ přerušil ho&nbsp;Katz, „nalejte panu feldkurátovi ještě jeden koňak, ať&nbsp;se&nbsp;vzpamatuje. Řekněte mu&nbsp;něco, Švejku.“</span></p>
        <p class="chunk" data-nb-ref-number="38" data-nb-words="194" data-nb-chars="1147"><span class="idea" data-nb-ref-number="38" id="idea38" data-nb-words="194" data-nb-chars="1147">„U&nbsp;Vlašimě byl, poslušně hlásím, pane feldkurát,“ řekl Švejk, „jeden děkan a&nbsp;ten měl, když mu&nbsp;jeho stará hospodyně utekla s&nbsp;klukem i&nbsp;s&nbsp;penězi, posluhovačku. A&nbsp;ten děkan na&nbsp;stará kolena dal se&nbsp;do&nbsp;studování svatýho Augustina, kterýmu říkají, že&nbsp;patří mezi svaté Otce, a&nbsp;dočet se&nbsp;tam, že&nbsp;kdo věří v&nbsp;protinožce, má&nbsp;být prokletej. Tak si&nbsp;zavolal svou posluhovačku a&nbsp;povídá k&nbsp;ní: ‚Poslouchejte, vy&nbsp;jste mně jednou povídala, že&nbsp;váš syn je&nbsp;strojní zámečník a&nbsp;odjel do&nbsp;Austrálie. To&nbsp;by&nbsp;byl mezi protinožci, a&nbsp;svatý Augustin přikazuje, aby každý, kdo věří v&nbsp;protinožce, byl proklet.‘ ‚Jemnostpane,‘ povídá na&nbsp;to&nbsp;ta&nbsp;ženská, ‚vždyť můj syn mně posílá z&nbsp;Austrálie psaní a&nbsp;peníze.‘ ‚To je&nbsp;mámení ďábelské,‘ říká na&nbsp;to&nbsp;pan děkan, ‚žádná Austrálie podle svatýho Augustina neexistuje, to&nbsp;vás jen ten antichrist svádí.‘ V&nbsp;neděli je&nbsp;veřejně proklel a&nbsp;křičel, že&nbsp;Austrálie neexistuje. Tak ho&nbsp;rovnou z&nbsp;kostela odvezli do&nbsp;blázince. Vono by&nbsp;jich tam patřilo víc. U&nbsp;uršulinek mají v&nbsp;klášteře lahvičku s&nbsp;mlékem Panny Marie, kterým kojila Ježíška, a&nbsp;v&nbsp;sirotčinci u&nbsp;Benešova, když jim tam přivezli lurdskou vodu, dostali po&nbsp;ní&nbsp;sirotkové takovou běhavku, že&nbsp;to&nbsp;svět neviděl.“</span></p>
        <p class="chunk" data-nb-ref-number="39" data-nb-words="18" data-nb-chars="114"><span class="idea" data-nb-ref-number="39" id="idea39" data-nb-words="18" data-nb-chars="114">Nábožnému polnímu kurátu udělaly se&nbsp;mžitky před očima a&nbsp;vzpa­matoval se&nbsp;novým koňakem, který mu&nbsp;vstoupil do&nbsp;hlavy.</span></p>
        <p class="chunk" data-nb-ref-number="40" data-nb-words="5" data-nb-chars="32"><span class="idea" data-nb-ref-number="40" id="idea40" data-nb-words="5" data-nb-chars="32">Mžouraje očima, otázal se&nbsp;Katze:</span></p>
        <p class="chunk" data-nb-ref-number="41" data-nb-words="31" data-nb-chars="196"><span class="idea" data-nb-ref-number="41" id="idea41" data-nb-words="31" data-nb-chars="196">„Vy nevěříte v&nbsp;neposkvrněné početí Panny Marie, nevěříte, že&nbsp;palec svatého Jana Křtitele, který se&nbsp;chrání u&nbsp;piaristů, je&nbsp;pravý? Věříte vůbec v&nbsp;pánaboha? A&nbsp;když nevěříte, proč jste polním kurátem?“</span></p>
        <p class="chunk" data-nb-ref-number="42" data-nb-words="92" data-nb-chars="580"><span class="idea" data-nb-ref-number="42" id="idea42" data-nb-words="92" data-nb-chars="580">„Pane kolego,“ odpověděl Katz, plácaje ho&nbsp;důvěrně po&nbsp;zádech, „dokud stát neuzná za&nbsp;dobré, že&nbsp;vojáci, než jdou mřít do&nbsp;bitvy, nepotřebují na&nbsp;to&nbsp;požehnání boží, je&nbsp;polní kurátství slušně honorovaným zaměstnáním, při kterém se&nbsp;člověk nepředře. Pro mne to&nbsp;bylo lepší než běhat po&nbsp;cvičištích, chodit na&nbsp;manévry… Tenkrát jsem dostával rozkazy od&nbsp;představených, a&nbsp;dnes si&nbsp;dělám, co&nbsp;chci. Zastupuji někoho, kdo neexistuje, a&nbsp;hraju sám úlohu boží. Jestli nechci někomu odpustit hříchy, tak mu&nbsp;je&nbsp;neodpustím, i&nbsp;kdyby mne prosil na&nbsp;kolenou. Ostatně posledních by&nbsp;se&nbsp;našlo sakramentsky málo.“</span></p>
        <p class="chunk" data-nb-ref-number="43" data-nb-words="38" data-nb-chars="211"><span class="idea" data-nb-ref-number="43" id="idea43" data-nb-words="38" data-nb-chars="211">„Já mám pánaboha rád,“ ozval se&nbsp;nábožný polní kurát, začínaje škytat, „moc ho&nbsp;mám rád. Dejte mně trochu vína.&nbsp;– Já&nbsp;si&nbsp;pánaboha vážím,“ pokračoval potom, „moc si&nbsp;ho&nbsp;vážím a&nbsp;ctím. Nikoho si&nbsp;tak nevážím jako jeho.“</span></p>
        <p class="chunk" data-nb-ref-number="44" data-nb-words="7" data-nb-chars="42"><span class="idea" data-nb-ref-number="44" id="idea44" data-nb-words="7" data-nb-chars="42">Uhodil pěstí do&nbsp;stolu, až&nbsp;láhve poskočily.</span></p>
        <p class="chunk" data-nb-ref-number="45" data-nb-words="36" data-nb-chars="227"><span class="idea" data-nb-ref-number="45" id="idea45" data-nb-words="36" data-nb-chars="227">„Bůh je&nbsp;vznešená povaha, cosi nadpozemského. Je&nbsp;čestný ve&nbsp;svých záležitostech. Je&nbsp;to&nbsp;slunný zjev, to&nbsp;mně nikdo nevyvrátí. I&nbsp;svatého Josefa si&nbsp;vážím, všechněch svatých si&nbsp;vážím, až&nbsp;na&nbsp;svatého Serapiona. Má&nbsp;takové ošklivé jméno.“</span></p>
        <p class="chunk" data-nb-ref-number="46" data-nb-words="7" data-nb-chars="43"><span class="idea" data-nb-ref-number="46" id="idea46" data-nb-words="7" data-nb-chars="43">„Měl by&nbsp;zažádat o&nbsp;změnu,“ poznamenal Švejk.</span></p>
        <p class="chunk" data-nb-ref-number="47" data-nb-words="27" data-nb-chars="181"><span class="idea" data-nb-ref-number="47" id="idea47" data-nb-words="27" data-nb-chars="181">„Svatou Ludmilu mám rád, i&nbsp;svatého Bernardina,“ pokračoval bývalý katecheta, „ten zachránil moc poutníků ve&nbsp;Svatém Gotthardě. Má&nbsp;na&nbsp;krku láhev s&nbsp;koňakem a&nbsp;vyhledává zapadlé sněhem.“</span></p>
        <p class="chunk" data-nb-ref-number="48" data-nb-words="11" data-nb-chars="70"><span class="idea" data-nb-ref-number="48" id="idea48" data-nb-words="11" data-nb-chars="70">Zábava dostala jiný směr. Nábožný kurát počal mluvit páté přes deváté:</span></p>
        <p class="chunk" data-nb-ref-number="49" data-nb-words="18" data-nb-chars="122"><span class="idea" data-nb-ref-number="49" id="idea49" data-nb-words="18" data-nb-chars="122">„Mláďátek si&nbsp;ctím, mají svátek 28. prosince. Herodesa nenávidím.&nbsp;– Když spí slepice, tak nemůžete dostat čerstvá vajíčka.“</span></p>
        <p class="chunk" data-nb-ref-number="50" data-nb-words="11" data-nb-chars="59"><span class="idea" data-nb-ref-number="50" id="idea50" data-nb-words="11" data-nb-chars="59">Dal se&nbsp;do&nbsp;smíchu a&nbsp;počal zpívat „Svatý bože, svatý, silný“.</span></p>
        <p class="chunk" data-nb-ref-number="51" data-nb-words="13" data-nb-chars="74"><span class="idea" data-nb-ref-number="51" id="idea51" data-nb-words="13" data-nb-chars="74">Přerušil to&nbsp;však ihned, a&nbsp;obraceje se&nbsp;na&nbsp;Katze, otázal se&nbsp;ostře, vstávaje:</span></p>
        <p class="chunk" data-nb-ref-number="52" data-nb-words="10" data-nb-chars="62"><span class="idea" data-nb-ref-number="52" id="idea52" data-nb-words="10" data-nb-chars="62">„Vy nevěříte, že&nbsp;15. srpna je&nbsp;svátek Nanebevzetí Panny Marie?“</span></p>
        <p class="chunk" data-nb-ref-number="53" data-nb-words="15" data-nb-chars="83"><span class="idea" data-nb-ref-number="53" id="idea53" data-nb-words="15" data-nb-chars="83">Zábava byla v&nbsp;plném proudu. Objevily se&nbsp;ještě jiné láhve a&nbsp;chvílemi ozýval se&nbsp;Katz:</span></p>
        <p class="chunk" data-nb-ref-number="54" data-nb-words="10" data-nb-chars="55"><span class="idea" data-nb-ref-number="54" id="idea54" data-nb-words="10" data-nb-chars="55">„Řekni, že&nbsp;nevěříš v&nbsp;pánaboha, a&nbsp;to ti&nbsp;jinak nenaleju.“</span></p>
        <p class="chunk" data-nb-ref-number="55" data-nb-words="20" data-nb-chars="130"><span class="idea" data-nb-ref-number="55" id="idea55" data-nb-words="20" data-nb-chars="130">Zdálo se, že&nbsp;se&nbsp;vrací doby pronásledování prvních křesťanů. Bývalý katecheta zpíval nějakou píseň mučedníků z&nbsp;římské arény a&nbsp;řval:</span></p>
        <p class="chunk" data-nb-ref-number="56" data-nb-words="15" data-nb-chars="76"><span class="idea" data-nb-ref-number="56" id="idea56" data-nb-words="15" data-nb-chars="76">„Věřím v&nbsp;pánaboha, nezapřu ho. Nech si&nbsp;své víno. Mohu si&nbsp;sám pro ně&nbsp;poslat.“</span></p>
        <p class="chunk" data-nb-ref-number="57" data-nb-words="12" data-nb-chars="80"><span class="idea" data-nb-ref-number="57" id="idea57" data-nb-words="12" data-nb-chars="80">Nakonec ho&nbsp;uložili do&nbsp;postele. Než usnul, prohlásil, vztyčuje k&nbsp;přísaze pravici:</span></p>
        <p class="chunk" data-nb-ref-number="58" data-nb-words="11" data-nb-chars="64"><span class="idea" data-nb-ref-number="58" id="idea58" data-nb-words="11" data-nb-chars="64">„Věřím v&nbsp;boha otce, syna i&nbsp;ducha svatého. Přineste mně breviář.“</span></p>
        <p class="chunk" data-nb-ref-number="59" data-nb-words="23" data-nb-chars="130"><span class="idea" data-nb-ref-number="59" id="idea59" data-nb-words="23" data-nb-chars="130">Švejk mu&nbsp;vstrčil do&nbsp;ruky nějakou knihu ležící na&nbsp;nočním stolku, a&nbsp;tak nábožný polní kurát usnul s&nbsp;Dekameronem G.&nbsp;Boccaccia v&nbsp;ruce.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./osudy_dobreho_vojaka_svejka_i_ii_019.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>