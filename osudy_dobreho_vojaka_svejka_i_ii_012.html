<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="6. Švejk opět doma, proraziv začarovaný kruh">
    <meta name="apple-mobile-web-app-capable" content="yes">
    <title>6. Švejk opět doma, proraziv začarovaný kruh</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="9">
    <link rel="prev" href="./osudy_dobreho_vojaka_svejka_i_ii_011.html">
    <link rel="next" href="./osudy_dobreho_vojaka_svejka_i_ii_013.html">
    <link rel="self" href="osudy_dobreho_vojaka_svejka_i_ii_012.html">
    <meta name="identifier" content="hasek-osudy-dobreho-vojaka-svejka-za-svetove-valky-iii-f2738d8">
    <meta name="role" content="chapter">
  </head>
  <body data-nb-words="2890" data-nb-chars="17442" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./osudy_dobreho_vojaka_svejka_i_ii_011.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="8" data-nb-chars="41">
          <ol start="6"><span class="idea" data-nb-ref-number="1" id="idea1" data-nb-words="6" data-nb-chars="41"><li>Švejk opět doma, proraziv začarovaný kruh</li></span>
            <span class="idea" data-nb-ref-number="2" id="idea2" data-nb-words="1" data-nb-chars="0"></span>
          </ol>
          <span class="idea" data-nb-ref-number="3" id="idea3" data-nb-words="1" data-nb-chars="0"></span>
        </h1>
        <p class="chunk" data-nb-ref-number="2" id="chunk2" data-nb-words="54" data-nb-chars="408"><span class="idea" data-nb-ref-number="4" id="idea4" data-nb-words="54" data-nb-chars="408">Budovou policejního ředitelství vanul duch cizí autority, která zjišťovala, jak dalece je&nbsp;obyvatelstvo nadšeno pro válku. Kromě několika výjimek, lidí, kteří nezapřeli, že&nbsp;jsou synové národa, který má&nbsp;vykrvácet za&nbsp;zájmy jemu úplně cizí, policejní ředitelství představovalo nejkrásnější skupinu byrokratických dravců, kteří měli smysl jedině pro žalář a&nbsp;šibenici, aby uhájili existenci zakroucených paragrafů.</span></p>
        <p class="chunk" data-nb-ref-number="3" id="chunk3" data-nb-words="12" data-nb-chars="84"><span class="idea" data-nb-ref-number="5" id="idea5" data-nb-words="12" data-nb-chars="84">Přitom nakládali se&nbsp;svými oběťmi s&nbsp;jízlivou vlídností, uvažujíce předem každé slovo.</span></p>
        <p class="chunk" data-nb-ref-number="4" id="chunk4" data-nb-words="33" data-nb-chars="184"><span class="idea" data-nb-ref-number="6" id="idea6" data-nb-words="33" data-nb-chars="184">„Je mně velmi líto,“ řekl jeden z&nbsp;těch dravců černožlutě žíhaných, když k&nbsp;němu přivedli Švejka, „že vy&nbsp;jste opět padl v&nbsp;naše ruce. Mysleli jsme, že&nbsp;se&nbsp;polepšíte, ale zklamali jsme se.“</span></p>
        <p class="chunk" data-nb-ref-number="5" id="chunk5" data-nb-words="18" data-nb-chars="108"><span class="idea" data-nb-ref-number="7" id="idea7" data-nb-words="18" data-nb-chars="108">Švejk němě přitakal hlavou a&nbsp;tvářil se&nbsp;tak nevinně, že&nbsp;černožlutý dravec pohlédl tázavě na&nbsp;něho a&nbsp;zdůraznil:</span></p>
        <p class="chunk" data-nb-ref-number="6" id="chunk6" data-nb-words="4" data-nb-chars="25"><span class="idea" data-nb-ref-number="8" id="idea8" data-nb-words="4" data-nb-chars="25">„Netvařte se&nbsp;tak pitomě.“</span></p>
        <p class="chunk" data-nb-ref-number="7" id="chunk7" data-nb-words="8" data-nb-chars="49"><span class="idea" data-nb-ref-number="9" id="idea9" data-nb-words="8" data-nb-chars="49">Přešel však ihned do&nbsp;laskavého tónu a&nbsp;pokračoval:</span></p>
        <p class="chunk" data-nb-ref-number="8" id="chunk8" data-nb-words="46" data-nb-chars="266"><span class="idea" data-nb-ref-number="10" id="idea10" data-nb-words="46" data-nb-chars="266">„Pro nás je&nbsp;jistě velmi nemilé držet vás ve&nbsp;vazbě a&nbsp;mohu vás ujistit, že&nbsp;podle mého mínění vaše vina není tak veliká, neboť při vaší malé inteligenci není pochyby, že&nbsp;jste byl sveden. Řekněte mně, pane Švejku, kdo vlastně vás svádí, abyste vyváděl takové hlouposti?“</span></p>
        <p class="chunk" data-nb-ref-number="9" id="chunk9" data-nb-words="5" data-nb-chars="26"><span class="idea" data-nb-ref-number="11" id="idea11" data-nb-words="5" data-nb-chars="26">Švejk zakašlal a&nbsp;ozval se:</span></p>
        <p class="chunk" data-nb-ref-number="10" id="chunk10" data-nb-words="6" data-nb-chars="40"><span class="idea" data-nb-ref-number="12" id="idea12" data-nb-words="6" data-nb-chars="40">„Já prosím o&nbsp;žádných hloupostech nevím.“</span></p>
        <p class="chunk" data-nb-ref-number="11" id="chunk11" data-nb-words="45" data-nb-chars="293"><span class="idea" data-nb-ref-number="13" id="idea13" data-nb-words="45" data-nb-chars="293">„A&nbsp;to není hloupost, pane Švejku,“ řekl umělý otcovský tón, „když vy, podle udání policejního strážníka, který vás sem přivedl, způsobil jste sběh lidu před manifestem o&nbsp;válce nalepeným na&nbsp;nároží a&nbsp;když jste pobuřoval lid výkřiky ‚Nazdar císaři Františkovi Josefovi. Tahle vojna je&nbsp;vyhrána!‘?“</span></p>
        <p class="chunk" data-nb-ref-number="12" id="chunk12" data-nb-words="102" data-nb-chars="558"><span class="idea" data-nb-ref-number="14" id="idea14" data-nb-words="102" data-nb-chars="558">„Já nemoh zahálet,“ prohlásil Švejk, upíraje své dobré oči v&nbsp;zrak inkvizitora, „já jsem se&nbsp;rozčilil, když jsem viděl, že&nbsp;všichni čtou ten manifest o&nbsp;vojně a&nbsp;nejevějí žádnou radost. Žádný volání slávy, žádný hurá, vůbec nic, pane rado. Tak jako kdyby se&nbsp;jich to&nbsp;vůbec netýkalo. A&nbsp;tu já, starý voják od&nbsp;jednadevadesátýho regimentu, nemoh jsem se&nbsp;na&nbsp;to&nbsp;dívat, a&nbsp;tak jsem vykřikl ty&nbsp;věty, a&nbsp;já si&nbsp;myslím, že&nbsp;kdybyste vy&nbsp;byl na&nbsp;mým místě, že&nbsp;byste to&nbsp;udělal zrovna jako já. Když je&nbsp;válka, musí se&nbsp;vyhrát a&nbsp;musí se&nbsp;volat sláva císaři pánu, to&nbsp;mně nikdo nevymluví.“</span></p>
        <p class="chunk" data-nb-ref-number="13" id="chunk13" data-nb-words="17" data-nb-chars="110"><span class="idea" data-nb-ref-number="15" id="idea15" data-nb-words="17" data-nb-chars="110">Překonán a&nbsp;zkrušen nesnesl černožlutý dravec zrak nevinného beránka Švejka, sklopil jej na&nbsp;úřední akta a&nbsp;řekl:</span></p>
        <p class="chunk" data-nb-ref-number="14" id="chunk14" data-nb-words="35" data-nb-chars="227"><span class="idea" data-nb-ref-number="16" id="idea16" data-nb-words="35" data-nb-chars="227">„Přiznávám plně vaše nadšení, ale kdyby se&nbsp;bylo projevilo za&nbsp;jiných okolností. Víte však sám dobře, že&nbsp;vás vedl policejní strážník, takže takový vlastenecký projev mohl a&nbsp;musel účinkovat na&nbsp;obecenstvo spíše ironicky než vážně.“</span></p>
        <p class="chunk" data-nb-ref-number="15" id="chunk15" data-nb-words="37" data-nb-chars="232"><span class="idea" data-nb-ref-number="17" id="idea17" data-nb-words="37" data-nb-chars="232">„Jestli vede někoho policejní strážník,“ odpověděl Švejk, „je to&nbsp;těžký moment v&nbsp;životě lidským. Ale jestli člověk ani v&nbsp;takovej těžkej moment nezapomíná, co&nbsp;se&nbsp;patří dělat, když je&nbsp;vojna, myslím, že&nbsp;takovej člověk není tak špatnej.“</span></p>
        <p class="chunk" data-nb-ref-number="16" id="chunk16" data-nb-words="11" data-nb-chars="68"><span class="idea" data-nb-ref-number="18" id="idea18" data-nb-words="11" data-nb-chars="68">Černožlutý dravec zavrčel a&nbsp;podíval se&nbsp;ještě jednou Švejkovi do&nbsp;očí.</span></p>
        <p class="chunk" data-nb-ref-number="17" id="chunk17" data-nb-words="10" data-nb-chars="71"><span class="idea" data-nb-ref-number="19" id="idea19" data-nb-words="10" data-nb-chars="71">Švejk odpověděl nevinným, měkkým, skromným a&nbsp;něžným teplem svého zraku.</span></p>
        <p class="chunk" data-nb-ref-number="18" id="chunk18" data-nb-words="8" data-nb-chars="39"><span class="idea" data-nb-ref-number="20" id="idea20" data-nb-words="8" data-nb-chars="39">Chvíli dívali se&nbsp;ti&nbsp;dva upřeně na&nbsp;sebe.</span></p>
        <p class="chunk" data-nb-ref-number="19" id="chunk19" data-nb-words="32" data-nb-chars="192"><span class="idea" data-nb-ref-number="21" id="idea21" data-nb-words="32" data-nb-chars="192">„Vem vás čert, Švejku,“ řekla nakonec úřední brada, „jestli se&nbsp;sem ještě jednou dostanete, tak se&nbsp;vás vůbec nebudu na&nbsp;nic ptát a&nbsp;poputujete přímo k&nbsp;vojenskému soudu na&nbsp;Hradčany. Rozuměl jste?“</span></p>
        <p class="chunk" data-nb-ref-number="20" id="chunk20" data-nb-words="13" data-nb-chars="65"><span class="idea" data-nb-ref-number="22" id="idea22" data-nb-words="13" data-nb-chars="65">A&nbsp;nežli se&nbsp;nadál, Švejk přikročil k&nbsp;němu, políbil mu&nbsp;ruku a&nbsp;řekl:</span></p>
        <p class="chunk" data-nb-ref-number="21" id="chunk21" data-nb-words="21" data-nb-chars="135"><span class="idea" data-nb-ref-number="23" id="idea23" data-nb-words="21" data-nb-chars="135">„Zaplať vám pánbůh za&nbsp;všechno, kdybyste potřeboval někdy nějakého čistokrevného pejska, račte se&nbsp;obrátit na&nbsp;mne. Já&nbsp;mám obchod se&nbsp;psy.“</span></p>
        <p class="chunk" data-nb-ref-number="22" id="chunk22" data-nb-words="13" data-nb-chars="57"><span class="idea" data-nb-ref-number="24" id="idea24" data-nb-words="13" data-nb-chars="57">A&nbsp;tak se&nbsp;ocitl Švejk opět na&nbsp;svobodě a&nbsp;na cestě k&nbsp;domovu.</span></p>
        <p class="chunk" data-nb-ref-number="23" id="chunk23" data-nb-words="23" data-nb-chars="148"><span class="idea" data-nb-ref-number="25" id="idea25" data-nb-words="23" data-nb-chars="148">Jeho uvažování, má-li se&nbsp;stavit napřed ještě u&nbsp;Kalichu, skončilo tím, že&nbsp;otevřel ty&nbsp;dveře, odkud vyšel před časem v&nbsp;průvodu detektiva Bretschneidra.</span></p>
        <p class="chunk" data-nb-ref-number="24" id="chunk24" data-nb-words="31" data-nb-chars="202"><span class="idea" data-nb-ref-number="26" id="idea26" data-nb-words="31" data-nb-chars="202">Ve&nbsp;výčepu panovalo hrobové ticho. Sedělo tam několik hostů, mezi nimi kostelník od&nbsp;Svatého Apolináře. Tvářili se&nbsp;zachmuřeně. Za&nbsp;výčepním pultem seděla hostinská Palivcová a&nbsp;tupě se&nbsp;dívala na&nbsp;pivní pípy.</span></p>
        <p class="chunk" data-nb-ref-number="25" id="chunk25" data-nb-words="20" data-nb-chars="113"><span class="idea" data-nb-ref-number="27" id="idea27" data-nb-words="20" data-nb-chars="113">„Tak už&nbsp;jsem se&nbsp;vrátil,“ řekl Švejk vesele, „dejte mně sklenici piva. Kdepak máme pana Palivce, je&nbsp;už&nbsp;také doma?“</span></p>
        <p class="chunk" data-nb-ref-number="26" id="chunk26" data-nb-words="18" data-nb-chars="120"><span class="idea" data-nb-ref-number="28" id="idea28" data-nb-words="18" data-nb-chars="120">Místo odpovědi dala se&nbsp;Palivcová do&nbsp;pláče, a&nbsp;soustřeďujíc své neštěstí ve&nbsp;zvláštním přízvuku na&nbsp;každém slově, zasténala:</span></p>
        <p class="chunk" data-nb-ref-number="27" id="chunk27" data-nb-words="11" data-nb-chars="43"><span class="idea" data-nb-ref-number="29" id="idea29" data-nb-words="11" data-nb-chars="43">„Dali&nbsp;– mu&nbsp;– deset&nbsp;– let&nbsp;– před&nbsp;– tejdnem.“</span></p>
        <p class="chunk" data-nb-ref-number="28" id="chunk28" data-nb-words="11" data-nb-chars="54"><span class="idea" data-nb-ref-number="30" id="idea30" data-nb-words="11" data-nb-chars="54">„Nu vida,“ řekl Švejk, „tak už&nbsp;má&nbsp;sedum dní za&nbsp;sebou.“</span></p>
        <p class="chunk" data-nb-ref-number="29" id="chunk29" data-nb-words="13" data-nb-chars="82"><span class="idea" data-nb-ref-number="31" id="idea31" data-nb-words="13" data-nb-chars="82">„On byl takovej opatrnej,“ plakala Palivcová, „sám to&nbsp;také vždycky o&nbsp;sobě tvrdil.“</span></p>
        <p class="chunk" data-nb-ref-number="30" id="chunk30" data-nb-words="18" data-nb-chars="107"><span class="idea" data-nb-ref-number="32" id="idea32" data-nb-words="18" data-nb-chars="107">Hosté ve&nbsp;výčepu tvrdošíjně mlčeli, jako by&nbsp;tu&nbsp;bloudil duch Paliv­cův a&nbsp;nabádal je&nbsp;ještě k&nbsp;větší opatrnosti.</span></p>
        <p class="chunk" data-nb-ref-number="31" id="chunk31" data-nb-words="41" data-nb-chars="244"><span class="idea" data-nb-ref-number="33" id="idea33" data-nb-words="41" data-nb-chars="244">„Opatrnost matkou moudrosti,“ řekl Švejk, usedaje ke&nbsp;stolu za&nbsp;sklenici piva, ve&nbsp;které v&nbsp;pěně byly malé otvory, jak na&nbsp;pěnu kapaly slzy paní Palivcové, když nesla Švejkovi pivo na&nbsp;stůl, „dnešní doba je&nbsp;taková, že&nbsp;vona nutí člověka k&nbsp;opatrnosti.“</span></p>
        <p class="chunk" data-nb-ref-number="32" id="chunk32" data-nb-words="14" data-nb-chars="86"><span class="idea" data-nb-ref-number="34" id="idea34" data-nb-words="14" data-nb-chars="86">„Včera jsme měli dva pohřby,“ zaváděl řeč na&nbsp;jiné pole kostelník od&nbsp;Svatého Apolináře.</span></p>
        <p class="chunk" data-nb-ref-number="33" id="chunk33" data-nb-words="10" data-nb-chars="60"><span class="idea" data-nb-ref-number="35" id="idea35" data-nb-words="10" data-nb-chars="60">„To patrně někdo umřel,“ řekl druhý host, načež třetí dodal:</span></p>
        <p class="chunk" data-nb-ref-number="34" id="chunk34" data-nb-words="5" data-nb-chars="30"><span class="idea" data-nb-ref-number="36" id="idea36" data-nb-words="5" data-nb-chars="30">„Byly ty&nbsp;pohřby s&nbsp;katafalkem?“</span></p>
        <p class="chunk" data-nb-ref-number="35" id="chunk35" data-nb-words="13" data-nb-chars="75"><span class="idea" data-nb-ref-number="37" id="idea37" data-nb-words="13" data-nb-chars="75">„Rád bych věděl,“ řekl Švejk, „jaký budou ve&nbsp;válce teď ty&nbsp;vojenský pohřby.“</span></p>
        <p class="chunk" data-nb-ref-number="36" id="chunk36" data-nb-words="12" data-nb-chars="73"><span class="idea" data-nb-ref-number="38" id="idea38" data-nb-words="12" data-nb-chars="73">Hosté se&nbsp;zvedli, zaplatili a&nbsp;tiše odešli. Švejk osaměl s&nbsp;paní Palivcovou.</span></p>
        <p class="chunk" data-nb-ref-number="37" id="chunk37" data-nb-words="31" data-nb-chars="181"><span class="idea" data-nb-ref-number="39" id="idea39" data-nb-words="31" data-nb-chars="181">„To jsem si&nbsp;nepomyslil,“ řekl, „aby odsuzovali nevinnýho člověka na&nbsp;deset let. Že&nbsp;jednoho nevinnýho člověka odsoudili na&nbsp;pět let, to&nbsp;jsem už&nbsp;slyšel, ale na&nbsp;deset, to&nbsp;je&nbsp;trochu moc.“</span></p>
        <p class="chunk" data-nb-ref-number="38" id="chunk38" data-nb-words="114" data-nb-chars="602"><span class="idea" data-nb-ref-number="40" id="idea40" data-nb-words="114" data-nb-chars="602">„Když on&nbsp;se&nbsp;můj přiznal,“ plakala Palivcová, „jak to&nbsp;tady říkal o&nbsp;těch mouchách a&nbsp;o&nbsp;tom obraze, tak to&nbsp;opakoval i&nbsp;na direkci, i&nbsp;u&nbsp;soudu. Já&nbsp;byla na&nbsp;tom přelíčení jako svědek, ale co&nbsp;jsem mohla svědčit, když mně řekli, že&nbsp;jsem v&nbsp;příbuzenském poměru k&nbsp;svému muži a&nbsp;že se&nbsp;mohu vzdát svědectví. Já&nbsp;jsem se&nbsp;tak lekla toho příbuzenského poměru, aby snad ještě z&nbsp;toho něco nebylo, tak jsem se&nbsp;vzdala svědectví a&nbsp;on chudák stará se&nbsp;tak na&nbsp;mne podíval, do&nbsp;smrti na&nbsp;ty&nbsp;jeho oči nezapomenu. A&nbsp;potom, po&nbsp;rozsudku, když ho&nbsp;odváděli, vykřik jim tam na&nbsp;chodbě, jak byl z&nbsp;toho celej pitomej: ‚Ať žije Volná myšlénka!‘“</span></p>
        <p class="chunk" data-nb-ref-number="39" id="chunk39" data-nb-words="9" data-nb-chars="54"><span class="idea" data-nb-ref-number="41" id="idea41" data-nb-words="9" data-nb-chars="54">„A&nbsp;pan Bretschneider už&nbsp;sem nechodí?“ otázal se&nbsp;Švejk.</span></p>
        <p class="chunk" data-nb-ref-number="40" id="chunk40" data-nb-words="61" data-nb-chars="348"><span class="idea" data-nb-ref-number="42" id="idea42" data-nb-words="61" data-nb-chars="348">„Byl tady několikrát,“ odpověděla paní hostinská, „vypil jedno nebo dvě piva, ptal se&nbsp;mne, kdo sem chodí, a&nbsp;poslouchal, jak si&nbsp;hosti vypravují o&nbsp;fotbalu. Oni si&nbsp;vždycky, když ho&nbsp;vidí, vypravují jen o&nbsp;fotbalu. A&nbsp;on sebou cukal, jako kdyby každou chvilku chtěl běsnit a&nbsp;svíjet se. Za&nbsp;tu&nbsp;celou dobu dostal na&nbsp;lep jen jednoho čalouníka z&nbsp;Příčné ulice.“</span></p>
        <p class="chunk" data-nb-ref-number="41" id="chunk41" data-nb-words="11" data-nb-chars="73"><span class="idea" data-nb-ref-number="43" id="idea43" data-nb-words="11" data-nb-chars="73">„Je to&nbsp;věc výcviku,“ poznamenal Švejk, „byl ten čalouník hloupej člověk?“</span></p>
        <p class="chunk" data-nb-ref-number="42" id="chunk42" data-nb-words="60" data-nb-chars="348"><span class="idea" data-nb-ref-number="44" id="idea44" data-nb-words="60" data-nb-chars="348">„Asi jako můj muž,“ odpověděla s&nbsp;pláčem, „ptal se&nbsp;ho, jestli by&nbsp;střílel proti Srbům. A&nbsp;on mu&nbsp;řek, že&nbsp;neumí střílet, že&nbsp;byl jednou na&nbsp;střelnici a&nbsp;prostřílel tam <em>korunu</em>. Pak jsme všichni slyšeli, že&nbsp;pan Bretschneider řekl, vytahuje si&nbsp;zápisník: ‚I&nbsp;hleďme, zase nová pěkná velezrada!‘, a&nbsp;odešel s&nbsp;tím čalouníkem z&nbsp;Příčné ulice, který se&nbsp;již nevrátil.“</span></p>
        <p class="chunk" data-nb-ref-number="43" id="chunk43" data-nb-words="10" data-nb-chars="57"><span class="idea" data-nb-ref-number="45" id="idea45" data-nb-words="10" data-nb-chars="57">„Ono se&nbsp;jich nevrátí víc,“ pravil Švejk, „dejte mně rum.“</span></p>
        <p class="chunk" data-nb-ref-number="44" id="chunk44" data-nb-words="33" data-nb-chars="204"><span class="idea" data-nb-ref-number="46" id="idea46" data-nb-words="33" data-nb-chars="204">Právě si&nbsp;Švejk dával nalít rum podruhé, když do&nbsp;výčepu přišel civilní strážník Bretschneider. Vrhnuv zběžný pohled do&nbsp;výčepu i&nbsp;prázdného lokálu, přisedl k&nbsp;Švejkovi a&nbsp;poručiv si&nbsp;pivo čekal, co&nbsp;řekne Švejk.</span></p>
        <p class="chunk" data-nb-ref-number="45" id="chunk45" data-nb-words="13" data-nb-chars="78"><span class="idea" data-nb-ref-number="47" id="idea47" data-nb-words="13" data-nb-chars="78">Švejk sňal z&nbsp;věšáku nějaké noviny a&nbsp;prohlížeje zadní stranu inzerátů ozval se:</span></p>
        <p class="chunk" data-nb-ref-number="46" id="chunk46" data-nb-words="22" data-nb-chars="140"><span class="idea" data-nb-ref-number="48" id="idea48" data-nb-words="22" data-nb-chars="140">„Tak vida, tenhle Čimpera v&nbsp;Straškově číslo 5, pošta Račiněves, prodá hospodářství s&nbsp;třinácti korci vlastních polí, škola a&nbsp;dráha na&nbsp;místě.“</span></p>
        <p class="chunk" data-nb-ref-number="47" id="chunk47" data-nb-words="10" data-nb-chars="71"><span class="idea" data-nb-ref-number="49" id="idea49" data-nb-words="10" data-nb-chars="71">Bretschneider nervózně zabubnoval prsty a&nbsp;obraceje se&nbsp;k&nbsp;Švej­kovi řekl:</span></p>
        <p class="chunk" data-nb-ref-number="48" id="chunk48" data-nb-words="10" data-nb-chars="60"><span class="idea" data-nb-ref-number="50" id="idea50" data-nb-words="10" data-nb-chars="60">„To se&nbsp;divím, proč vás to&nbsp;hospodářství zajímá, pane Švejku.“</span></p>
        <p class="chunk" data-nb-ref-number="49" id="chunk49" data-nb-words="39" data-nb-chars="242"><span class="idea" data-nb-ref-number="51" id="idea51" data-nb-words="39" data-nb-chars="242">„Ach, to&nbsp;jste vy,“ pravil Švejk, podávaje mu&nbsp;ruku, „já vás hned nemoh poznat, já&nbsp;mám velmi slabou paměť. Posledně jsme se&nbsp;rozešli, jestli se&nbsp;nemejlím, v&nbsp;přijímací kanceláři policejního ředitelství. Copak děláte od&nbsp;té&nbsp;doby, chodíte sem často?“</span></p>
        <p class="chunk" data-nb-ref-number="50" id="chunk50" data-nb-words="26" data-nb-chars="183"><span class="idea" data-nb-ref-number="52" id="idea52" data-nb-words="26" data-nb-chars="183">„Já jsem dnes přišel kvůli vám,“ řekl Bretschneider, „bylo mně sděleno na&nbsp;policejním ředitelství, že&nbsp;prodáváte psy. Potřeboval bych pěkného ratlíčka, nebo špice, nebo něco podobného.“</span></p>
        <p class="chunk" data-nb-ref-number="51" id="chunk51" data-nb-words="15" data-nb-chars="98"><span class="idea" data-nb-ref-number="53" id="idea53" data-nb-words="15" data-nb-chars="98">„To vám všechno mohu opatřit,“ odvětil Švejk, „přejete si&nbsp;čistokrevný zvíře, nebo nějaké z&nbsp;ulice?“</span></p>
        <p class="chunk" data-nb-ref-number="52" id="chunk52" data-nb-words="9" data-nb-chars="74"><span class="idea" data-nb-ref-number="54" id="idea54" data-nb-words="9" data-nb-chars="74">„Myslím,“ odpověděl Bretschneider, „že se&nbsp;rozhodnu pro čistokrevné zvíře.“</span></p>
        <p class="chunk" data-nb-ref-number="53" id="chunk53" data-nb-words="41" data-nb-chars="228"><span class="idea" data-nb-ref-number="55" id="idea55" data-nb-words="41" data-nb-chars="228">„A&nbsp;což policejního psa byste si&nbsp;nepřál?“ otázal se&nbsp;Švejk, „takovýho, kerej hned všechno vyslídí a&nbsp;přivede na&nbsp;stopu zločinu. Má&nbsp;ho&nbsp;jeden řezník ve&nbsp;Vršovicích a&nbsp;on mu&nbsp;tahá vozejk, ten pes se, jak se&nbsp;říká, minul se&nbsp;svým povoláním.“</span></p>
        <p class="chunk" data-nb-ref-number="54" id="chunk54" data-nb-words="13" data-nb-chars="92"><span class="idea" data-nb-ref-number="56" id="idea56" data-nb-words="13" data-nb-chars="92">„Já bych chtěl špice,“ s&nbsp;klidnou umírněností řekl Bretschneider, „špice, který by&nbsp;nekousal.“</span></p>
        <p class="chunk" data-nb-ref-number="55" id="chunk55" data-nb-words="17" data-nb-chars="102"><span class="idea" data-nb-ref-number="57" id="idea57" data-nb-words="17" data-nb-chars="102">„Přejete si&nbsp;tedy bezzubého špice?“ otázal se&nbsp;Švejk, „vím o&nbsp;jednom. Má&nbsp;ho&nbsp;jeden hostinský v&nbsp;Dejvicích.“</span></p>
        <p class="chunk" data-nb-ref-number="56" id="chunk56" data-nb-words="31" data-nb-chars="211"><span class="idea" data-nb-ref-number="58" id="idea58" data-nb-words="31" data-nb-chars="211">„Tak raději ratlíčka,“ rozpačitě ozval se&nbsp;Bretschneider, jehož kynologické schopnosti byly v&nbsp;samých začátcích, a&nbsp;kdyby byl nedostal ten rozkaz z&nbsp;policejního ředitelství, nikdy by&nbsp;se&nbsp;o&nbsp;psech byl ničeho nedověděl.</span></p>
        <p class="chunk" data-nb-ref-number="57" id="chunk57" data-nb-words="32" data-nb-chars="186"><span class="idea" data-nb-ref-number="59" id="idea59" data-nb-words="32" data-nb-chars="186">Ale rozkaz zněl přesně, jasně a&nbsp;tvrdě. Seznámit se&nbsp;důvěrněji se&nbsp;Švejkem na&nbsp;podkladě jeho obchodu se&nbsp;psy, ku&nbsp;kterémuž účelu měl právo vybrat si&nbsp;pomocníky a&nbsp;disponovat obnosy na&nbsp;nákup psů.</span></p>
        <p class="chunk" data-nb-ref-number="58" id="chunk58" data-nb-words="27" data-nb-chars="152"><span class="idea" data-nb-ref-number="60" id="idea60" data-nb-words="27" data-nb-chars="152">„Ratlíčkové jsou větší a&nbsp;menší,“ řekl Švejk, „vím o&nbsp;dvou menších a&nbsp;třech větších. Všech pět se&nbsp;dá&nbsp;chovat na&nbsp;klíně. Mohu vám je&nbsp;co&nbsp;nejvřeleji odporučit.“</span></p>
        <p class="chunk" data-nb-ref-number="59" id="chunk59" data-nb-words="12" data-nb-chars="73"><span class="idea" data-nb-ref-number="61" id="idea61" data-nb-words="12" data-nb-chars="73">„To by&nbsp;se&nbsp;mně zamlouvalo,“ prohlásil Bretschneider, „a&nbsp;co by&nbsp;stál jeden?“</span></p>
        <p class="chunk" data-nb-ref-number="60" id="chunk60" data-nb-words="23" data-nb-chars="138"><span class="idea" data-nb-ref-number="62" id="idea62" data-nb-words="23" data-nb-chars="138">„To přijde na&nbsp;velikost,“ odpověděl Švejk, „to záleží na&nbsp;velikosti. Ratlík není tele, u&nbsp;ratlíků je&nbsp;to&nbsp;právě naopak, čím menší, tím dražší.“</span></p>
        <p class="chunk" data-nb-ref-number="61" id="chunk61" data-nb-words="17" data-nb-chars="119"><span class="idea" data-nb-ref-number="63" id="idea63" data-nb-words="17" data-nb-chars="119">„Já reflektuji na&nbsp;větší, kteří by&nbsp;hlídali,“ odvětil Bretschneider, obávaje se, aby nezatížil tajný fond státní policie.</span></p>
        <p class="chunk" data-nb-ref-number="62" id="chunk62" data-nb-words="34" data-nb-chars="205"><span class="idea" data-nb-ref-number="64" id="idea64" data-nb-words="34" data-nb-chars="205">„Dobrá,“ řekl Švejk, „větší vám mohu prodat po&nbsp;padesáti korunách a&nbsp;ještě větší po&nbsp;pětačtyřiceti korunách, ale přitom jsme zapomněli na&nbsp;jednu věc. Mají to&nbsp;být štěňata, nebo starší psi, nebo psíci, či&nbsp;feny?“</span></p>
        <p class="chunk" data-nb-ref-number="63" id="chunk63" data-nb-words="31" data-nb-chars="167"><span class="idea" data-nb-ref-number="65" id="idea65" data-nb-words="31" data-nb-chars="167">„Mně je&nbsp;to&nbsp;jedno,“ odpověděl Bretschneider, který měl tu&nbsp;co&nbsp;dělat s&nbsp;neznámými problémy, „zaopatřte mně je&nbsp;a&nbsp;já si&nbsp;zítra v&nbsp;sedm hodin večer k&nbsp;vám pro ně&nbsp;přijdu. Budou?“</span></p>
        <p class="chunk" data-nb-ref-number="64" id="chunk64" data-nb-words="17" data-nb-chars="108"><span class="idea" data-nb-ref-number="66" id="idea66" data-nb-words="17" data-nb-chars="108">„Přijďte, budou,“ suše odvětil Švejk, „ale v&nbsp;takovém případě jsem nucen požádat vás o&nbsp;zálohu třiceti korun.“</span></p>
        <p class="chunk" data-nb-ref-number="65" id="chunk65" data-nb-words="16" data-nb-chars="101"><span class="idea" data-nb-ref-number="67" id="idea67" data-nb-words="16" data-nb-chars="101">„Beze všeho,“ řekl Bretschneider, vypláceje peníze, „a&nbsp;teď si&nbsp;dáme každý čtvrtku vína na&nbsp;moje konto.“</span></p>
        <p class="chunk" data-nb-ref-number="66" id="chunk66" data-nb-words="32" data-nb-chars="171"><span class="idea" data-nb-ref-number="68" id="idea68" data-nb-words="32" data-nb-chars="171">Když vypili, dal Švejk čtvrtku vína na&nbsp;svůj účet, potom Bret­schneider, vyzývaje Švejka, aby se&nbsp;ho&nbsp;nebál, že&nbsp;dnes není ve&nbsp;službě a&nbsp;že se&nbsp;může mluvit dnes s&nbsp;ním o&nbsp;politice.</span></p>
        <p class="chunk" data-nb-ref-number="67" id="chunk67" data-nb-words="17" data-nb-chars="93"><span class="idea" data-nb-ref-number="69" id="idea69" data-nb-words="17" data-nb-chars="93">Švejk prohlásil, že&nbsp;on&nbsp;nikdy o&nbsp;politice v&nbsp;hospodě nemluví, že&nbsp;celá politika je&nbsp;pro malé děti.</span></p>
        <p class="chunk" data-nb-ref-number="68" id="chunk68" data-nb-words="27" data-nb-chars="154"><span class="idea" data-nb-ref-number="70" id="idea70" data-nb-words="27" data-nb-chars="154">Bretschneider byl naproti tomu revolučnějších názorů a&nbsp;říkal, že&nbsp;každý slabý stát je&nbsp;předurčen k&nbsp;zániku, a&nbsp;ptal se&nbsp;Švejka, jaký je&nbsp;jeho názor v&nbsp;této věci.</span></p>
        <p class="chunk" data-nb-ref-number="69" id="chunk69" data-nb-words="25" data-nb-chars="152"><span class="idea" data-nb-ref-number="71" id="idea71" data-nb-words="25" data-nb-chars="152">Švejk prohlásil, že&nbsp;neměl se&nbsp;státem co&nbsp;dělat, ale že&nbsp;jednou měl na&nbsp;ošetřování slabé štěně bernardýna, které krmil vojenskými suchary, a&nbsp;že také chcíplo.</span></p>
        <p class="chunk" data-nb-ref-number="70" id="chunk70" data-nb-words="21" data-nb-chars="127"><span class="idea" data-nb-ref-number="72" id="idea72" data-nb-words="21" data-nb-chars="127">Když měli každý pátou čtvrtku, prohlásil se&nbsp;Bretschneider za&nbsp;anarchistu a&nbsp;ptal se&nbsp;Švejka, do&nbsp;které organizace se&nbsp;má&nbsp;dát zapsat.</span></p>
        <p class="chunk" data-nb-ref-number="71" id="chunk71" data-nb-words="21" data-nb-chars="120"><span class="idea" data-nb-ref-number="73" id="idea73" data-nb-words="21" data-nb-chars="120">Švejk řekl, že&nbsp;si&nbsp;jednou jeden anarchista koupil od&nbsp;něho leonbergra za&nbsp;sto korun a&nbsp;že mu&nbsp;zůstal poslední splátku dlužen.</span></p>
        <p class="chunk" data-nb-ref-number="72" id="chunk72" data-nb-words="21" data-nb-chars="123"><span class="idea" data-nb-ref-number="74" id="idea74" data-nb-words="21" data-nb-chars="123">Při šesté čtvrtce mluvil Bretschneider o&nbsp;revoluci a&nbsp;proti mobilizaci, načež Švejk naklonil se&nbsp;k&nbsp;němu a&nbsp;pošeptal mu&nbsp;do&nbsp;ucha:</span></p>
        <p class="chunk" data-nb-ref-number="73" id="chunk73" data-nb-words="22" data-nb-chars="131"><span class="idea" data-nb-ref-number="75" id="idea75" data-nb-words="22" data-nb-chars="131">„Právě přišel do&nbsp;lokálu nějakej host, tak ať&nbsp;vás neslyší, nebo byste mohl mít z&nbsp;toho nepříjemnosti… Vidíte, že&nbsp;hostinská už&nbsp;pláče.“</span></p>
        <p class="chunk" data-nb-ref-number="74" id="chunk74" data-nb-words="10" data-nb-chars="63"><span class="idea" data-nb-ref-number="76" id="idea76" data-nb-words="10" data-nb-chars="63">Paní Palivcová opravdu plakala na&nbsp;své židli za&nbsp;výčepním pultem.</span></p>
        <p class="chunk" data-nb-ref-number="75" id="chunk75" data-nb-words="36" data-nb-chars="212"><span class="idea" data-nb-ref-number="77" id="idea77" data-nb-words="36" data-nb-chars="212">„Proč pláčete, paní hostinská?“ otázal se&nbsp;Bretschneider, „za tři měsíce vyhrajeme vojnu, bude amnestie, váš pán se&nbsp;vrátí a&nbsp;pak si&nbsp;dáme u&nbsp;vás do&nbsp;trumpety.&nbsp;– Nebo nemyslíte, že&nbsp;to&nbsp;vyhrajeme?“ obrátil se&nbsp;k&nbsp;Švejkovi.</span></p>
        <p class="chunk" data-nb-ref-number="76" id="chunk76" data-nb-words="18" data-nb-chars="96"><span class="idea" data-nb-ref-number="78" id="idea78" data-nb-words="18" data-nb-chars="96">„Nač to&nbsp;pořád přežvykovat,“ řekl Švejk, „vyhrát se&nbsp;to&nbsp;musí, a&nbsp;basta, teď ale už&nbsp;musím jít domů.“</span></p>
        <p class="chunk" data-nb-ref-number="77" id="chunk77" data-nb-words="29" data-nb-chars="167"><span class="idea" data-nb-ref-number="79" id="idea79" data-nb-words="29" data-nb-chars="167">Švejk zaplatil útratu a&nbsp;vrátil se&nbsp;ku&nbsp;své staré posluhovačce paní Müllerové, která se&nbsp;velice lekla, když viděla, že&nbsp;muž, který si&nbsp;otvírá klíčem dveře do&nbsp;bytu, je&nbsp;Švejk.</span></p>
        <p class="chunk" data-nb-ref-number="78" id="chunk78" data-nb-words="48" data-nb-chars="292"><span class="idea" data-nb-ref-number="80" id="idea80" data-nb-words="48" data-nb-chars="292">„Já myslela, milostpane, že&nbsp;se&nbsp;vrátějí až&nbsp;za&nbsp;kolik roků,“ řekla s&nbsp;obvyklou upřímností, „já jsem si&nbsp;zatím vzala z&nbsp;lítosti na&nbsp;byt jednoho portýra z&nbsp;noční kavárny, poněvadž u&nbsp;nás byla třikrát domovní prohlídka, a&nbsp;když nic nemohli najít, tak říkali, že&nbsp;jste ztracenej, poněvadž jste rafinovanej.“</span></p>
        <p class="chunk" data-nb-ref-number="79" id="chunk79" data-nb-words="71" data-nb-chars="429"><span class="idea" data-nb-ref-number="81" id="idea81" data-nb-words="71" data-nb-chars="429">Švejk se&nbsp;ihned přesvědčil, že&nbsp;neznámý cizinec zařídil se&nbsp;úplně pohodlně. Spal v&nbsp;jeho posteli a&nbsp;byl dokonce tak šlechetný, že&nbsp;se&nbsp;spokojil s&nbsp;polovicí postele a&nbsp;na druhou polovici umístil nějaké dlouhovlasé stvoření, které z&nbsp;vděčnosti spalo, objavši ho&nbsp;kolem krku, zatímco části pánské i&nbsp;dámské garderoby válely se&nbsp;smíchány kolem postele. Z&nbsp;toho chaosu bylo vidět, že&nbsp;se&nbsp;portýr z&nbsp;noční kavárny vrátil se&nbsp;svou dámou ve&nbsp;veselé náladě.</span></p>
        <p class="chunk" data-nb-ref-number="80" id="chunk80" data-nb-words="30" data-nb-chars="174"><span class="idea" data-nb-ref-number="82" id="idea82" data-nb-words="30" data-nb-chars="174">„Pane,“ řekl Švejk, třesa vetřelcem, „abyste nezmeškal k&nbsp;obědu. Mě&nbsp;by&nbsp;velice mrzelo, kdybyste o&nbsp;mně říkal, že&nbsp;jsem vás vyhodil, když už&nbsp;nikde jste nemoh dostat něco k&nbsp;obědu.“</span></p>
        <p class="chunk" data-nb-ref-number="81" id="chunk81" data-nb-words="26" data-nb-chars="138"><span class="idea" data-nb-ref-number="83" id="idea83" data-nb-words="26" data-nb-chars="138">Portýr z&nbsp;noční kavárny byl velice rozespalý, a&nbsp;dlouho to&nbsp;trvalo, než pochopil, že&nbsp;se&nbsp;majitel postele vrátil domů a&nbsp;že si&nbsp;dělá na&nbsp;ni&nbsp;nárok.</span></p>
        <p class="chunk" data-nb-ref-number="82" id="chunk82" data-nb-words="24" data-nb-chars="126"><span class="idea" data-nb-ref-number="84" id="idea84" data-nb-words="24" data-nb-chars="126">Po&nbsp;zvyku všech portýrů z&nbsp;nočních kaváren i&nbsp;tento pán se&nbsp;vyjádřil, že&nbsp;každého ztluče, kdo ho&nbsp;bude budit, a&nbsp;pokusil se&nbsp;spát dál.</span></p>
        <p class="chunk" data-nb-ref-number="83" id="chunk83" data-nb-words="16" data-nb-chars="99"><span class="idea" data-nb-ref-number="85" id="idea85" data-nb-words="16" data-nb-chars="99">Švejk sebral mezitím části jeho garderoby, přinesl mu&nbsp;je&nbsp;k&nbsp;posteli, a&nbsp;zatřepav jím energicky, řekl:</span></p>
        <p class="chunk" data-nb-ref-number="84" id="chunk84" data-nb-words="21" data-nb-chars="132"><span class="idea" data-nb-ref-number="86" id="idea86" data-nb-words="21" data-nb-chars="132">„Jestli se&nbsp;neobléknete, tak vás zkusím vyhodit tak, jak jste, na&nbsp;ulici. Pro vás bude velkou výhodou, když vyletíte odtud oblečenej.“</span></p>
        <p class="chunk" data-nb-ref-number="85" id="chunk85" data-nb-words="33" data-nb-chars="185"><span class="idea" data-nb-ref-number="87" id="idea87" data-nb-words="33" data-nb-chars="185">„Já jsem chtěl spát do&nbsp;osmi večer,“ zaraženě ozval se&nbsp;portýr, navlékaje si&nbsp;kalhoty, „já platím denně z&nbsp;postele dvě koruny té&nbsp;paní a&nbsp;můžu si&nbsp;sem vodit slečny z&nbsp;kavárny. Mařeno, vstávej!“</span></p>
        <p class="chunk" data-nb-ref-number="86" id="chunk86" data-nb-words="48" data-nb-chars="296"><span class="idea" data-nb-ref-number="88" id="idea88" data-nb-words="48" data-nb-chars="296">Když si&nbsp;bral límeček a&nbsp;skládal kravatu, vzpamatoval se&nbsp;již do&nbsp;té&nbsp;míry, že&nbsp;mohl ujistit Švejka, že&nbsp;noční kavárna Mimóza jest opravdu jedna z&nbsp;nejslušnějších nočních místností, kam mají přístup jedině dámy, které mají policejní knížku v&nbsp;úplném pořádku, a&nbsp;zval Švejka srdečně, aby přišel na&nbsp;návštěvu.</span></p>
        <p class="chunk" data-nb-ref-number="87" id="chunk87" data-nb-words="22" data-nb-chars="154"><span class="idea" data-nb-ref-number="89" id="idea89" data-nb-words="22" data-nb-chars="154">Naproti tomu jeho společnice nebyla nijak spokojena se&nbsp;Švejkem a&nbsp;použila několika velice slušných výrazů, z&nbsp;nichž nejslušnější byl „Ty kluku velekněžská!“</span></p>
        <p class="chunk" data-nb-ref-number="88" id="chunk88" data-nb-words="47" data-nb-chars="317"><span class="idea" data-nb-ref-number="90" id="idea90" data-nb-words="47" data-nb-chars="317">Po&nbsp;odchodu vetřelců šel Švejk udělat pořádek s&nbsp;paní Müllerovou, ale nenašel po&nbsp;ní&nbsp;žádné jiné stopy kromě kousku papíru, na&nbsp;kterém tužkou byl načmárán rozházený rukopis paní Müllerové, která neobyčejně lehce vyjádřila své myšlenky týkající se&nbsp;nešťastné příhody s&nbsp;propůjčováním Švejkovy postele portýru z&nbsp;noční kavárny:</span></p>
        <p class="chunk" data-nb-ref-number="89" id="chunk89" data-nb-words="10" data-nb-chars="74"><span class="idea" data-nb-ref-number="91" id="idea91" data-nb-words="10" data-nb-chars="74">„Odpustějí, milostpane, že&nbsp;jich víckrát neuvidím, poněvadž skočím z&nbsp;okna.“</span></p>
        <p class="chunk" data-nb-ref-number="90" id="chunk90" data-nb-words="5" data-nb-chars="26"><span class="idea" data-nb-ref-number="92" id="idea92" data-nb-words="5" data-nb-chars="26">„Lže,“ řekl Švejk a&nbsp;čekal.</span></p>
        <p class="chunk" data-nb-ref-number="91" id="chunk91" data-nb-words="24" data-nb-chars="138"><span class="idea" data-nb-ref-number="93" id="idea93" data-nb-words="24" data-nb-chars="138">Za&nbsp;půl hodiny vplížila se&nbsp;do&nbsp;kuchyně nešťastná paní Müllerová a&nbsp;bylo na&nbsp;jejím zdrceném výrazu tváře vidět, že&nbsp;čeká od&nbsp;Švejka slova útěchy.</span></p>
        <p class="chunk" data-nb-ref-number="92" id="chunk92" data-nb-words="68" data-nb-chars="407"><span class="idea" data-nb-ref-number="94" id="idea94" data-nb-words="68" data-nb-chars="407">„Jestli chcete skákat z&nbsp;okna,“ řekl Švejk, „jděte do&nbsp;pokoje, okno jsem otevřel. Skákat z&nbsp;kuchyňského okna bych vám neradil, poněvadž spadnete do&nbsp;zahrádky na&nbsp;růže a&nbsp;pomačkala byste keře a&nbsp;musela byste to&nbsp;platit. Z&nbsp;pokojského okna sletíte krásně na&nbsp;chodník, a&nbsp;když budete mít štěstí, zlomíte si&nbsp;vaz. Jestli budete mít smůlu, tak si&nbsp;přelámete jedině všechny žebra, ruce a&nbsp;nohy a&nbsp;budete muset platit nemocnici.“</span></p>
        <p class="chunk" data-nb-ref-number="93" id="chunk93" data-nb-words="17" data-nb-chars="98"><span class="idea" data-nb-ref-number="95" id="idea95" data-nb-words="17" data-nb-chars="98">Paní Müllerová se&nbsp;dala do&nbsp;pláče, potichu odešla do&nbsp;pokoje, zavřela okno, a&nbsp;když se&nbsp;vrátila, řekla:</span></p>
        <p class="chunk" data-nb-ref-number="94" id="chunk94" data-nb-words="11" data-nb-chars="64"><span class="idea" data-nb-ref-number="96" id="idea96" data-nb-words="11" data-nb-chars="64">„Vono to&nbsp;táhne a&nbsp;nebylo by&nbsp;to&nbsp;dobrý na&nbsp;milostpánův revmatismus.“</span></p>
        <p class="chunk" data-nb-ref-number="95" id="chunk95" data-nb-words="21" data-nb-chars="136"><span class="idea" data-nb-ref-number="97" id="idea97" data-nb-words="21" data-nb-chars="136">Pak šla stlát postel, neobyčejně pečlivě uváděla všechno do&nbsp;pořádku a&nbsp;vrátivši se&nbsp;k&nbsp;Švejkovi do&nbsp;kuchyně se&nbsp;zaslzeným zrakem poznamenala:</span></p>
        <p class="chunk" data-nb-ref-number="96" id="chunk96" data-nb-words="21" data-nb-chars="128"><span class="idea" data-nb-ref-number="98" id="idea98" data-nb-words="21" data-nb-chars="128">„Ty dvě štěňata, milostpane, co&nbsp;jsme měli na&nbsp;dvoře, chcíply. A&nbsp;ten bernardýn, ten nám utek, když tady dělali domovní prohlídku.“</span></p>
        <p class="chunk" data-nb-ref-number="97" id="chunk97" data-nb-words="17" data-nb-chars="107"><span class="idea" data-nb-ref-number="99" id="idea99" data-nb-words="17" data-nb-chars="107">„A&nbsp;prokristapána,“ vykřikl Švejk, „ten se&nbsp;může dostat do&nbsp;pěkný bryndy, toho teď jistě bude hledat policie.“</span></p>
        <p class="chunk" data-nb-ref-number="98" id="chunk98" data-nb-words="149" data-nb-chars="876"><span class="idea" data-nb-ref-number="100" id="idea100" data-nb-words="149" data-nb-chars="876">„On kousl jednoho pana policejního komisaře, když ho&nbsp;při prohlídce vytáhl zpod postele,“ pokračovala paní Müllerová, „napřed totiž jeden z&nbsp;těch pánů řek, že&nbsp;tam někdo je&nbsp;pod postelí, tak vyzvali toho bernardýna jménem zákona, aby vylezl ven, a&nbsp;když nechtěl, tak ho&nbsp;vytáhli. A&nbsp;on je&nbsp;chtěl spolknout, pak vyrazil ze&nbsp;dveří a&nbsp;víc se&nbsp;nevrátil. Se&nbsp;mnou také dělali výslech, kdo k&nbsp;nám chodí, jestli nedostáváme nějaké peníze z&nbsp;ciziny, a&nbsp;potom dělali narážky, že&nbsp;jsem hloupá, když jsem jim řekla, že&nbsp;peníze z&nbsp;ciziny chodějí jen zřídka, posledně od&nbsp;toho pana řídícího z&nbsp;Brna ta&nbsp;záloha šedesát korun na&nbsp;angorskou kočku, kterou jste inzeroval v&nbsp;Národní politice a&nbsp;místo který jste mu&nbsp;poslal v&nbsp;bedničce od&nbsp;datlí to&nbsp;slepé štěňátko foxteriéra. Potom se&nbsp;mnou mluvili velice vlídně a&nbsp;odporučili mně sem toho portýra z&nbsp;noční kavárny, abych se&nbsp;sama v&nbsp;bytě nebála, toho samýho, kerýho vyhodili…“</span></p>
        <p class="chunk" data-nb-ref-number="99" id="chunk99" data-nb-words="19" data-nb-chars="112"><span class="idea" data-nb-ref-number="101" id="idea101" data-nb-words="19" data-nb-chars="112">„Já už&nbsp;mám s&nbsp;těmi úřady smůlu, paní Müllerová, teď uvidíte, kolik jich sem přijde kupovat psy,“ povzdechl Švejk.</span></p>
        <p class="chunk" data-nb-ref-number="100" id="chunk100" data-nb-words="53" data-nb-chars="310"><span class="idea" data-nb-ref-number="102" id="idea102" data-nb-words="53" data-nb-chars="310">Nevím, jestli ti&nbsp;pánové, kteří po&nbsp;převratu prohlíželi policejní archív, rozšifrovali položky tajného fondu státní policie, kde stálo: B… 40 K, F… 50 K, L… 80 K&nbsp;atd., ale rozhodně se&nbsp;mýlili, že&nbsp;B, F, L&nbsp;jsou začáteční písmena nějakých pánů, kteří za&nbsp;40, 50, 80 atd. korun prodávali český národ černožlutému orlu.</span></p>
        <p class="chunk" data-nb-ref-number="101" id="chunk101" data-nb-words="38" data-nb-chars="267"><span class="idea" data-nb-ref-number="103" id="idea103" data-nb-words="38" data-nb-chars="267"><em>B</em> znamená bernardýn, <em>F</em> foxteriér a&nbsp;<em>L</em> značí leonbergra. Tyto všechny psy přivedl Bretschneider od&nbsp;Švejka na&nbsp;policejní ředitelství. Byly to&nbsp;ohyzdné obludy, které neměly toho nejmenšího společného s&nbsp;nějakou čistokrevnou rasou, za&nbsp;kterou je&nbsp;Švejk Bretschneidrovi vydával.</span></p>
        <p class="chunk" data-nb-ref-number="102" id="chunk102" data-nb-words="46" data-nb-chars="335"><span class="idea" data-nb-ref-number="104" id="idea104" data-nb-words="46" data-nb-chars="335">Bernardýn byla směs z&nbsp;nečistokrevného pudla a&nbsp;nějakého po­uličního čokla, foxteriér měl uši jezevčíka a&nbsp;velikost řeznického psa se&nbsp;zakroucenýma nohama, jako by&nbsp;prodělal andělskou nemoc. Leonberger připomínal hlavou chlupatou tlamu stájového pinče, měl useknutý ohon, výšku jezevčíka a&nbsp;zadek holý jako proslulí psíci naháčkové američtí.</span></p>
        <p class="chunk" data-nb-ref-number="103" id="chunk103" data-nb-words="30" data-nb-chars="181"><span class="idea" data-nb-ref-number="105" id="idea105" data-nb-words="30" data-nb-chars="181">Pak tam šel koupit psa detektiv Kalous a&nbsp;vrátil se&nbsp;s&nbsp;vyjevenou potvorou, připomínající hyenu skvrnitou, s&nbsp;hřívou skotského ovčáka, a&nbsp;v&nbsp;položkách tajného fondu přibyla nová: D… 90 K.</span></p>
        <p class="chunk" data-nb-ref-number="104" id="chunk104" data-nb-words="5" data-nb-chars="27"><span class="idea" data-nb-ref-number="106" id="idea106" data-nb-words="5" data-nb-chars="27">Ta&nbsp;potvora hrála roli dogy…</span></p>
        <p class="chunk" data-nb-ref-number="105" id="chunk105" data-nb-words="45" data-nb-chars="300"><span class="idea" data-nb-ref-number="107" id="idea107" data-nb-words="45" data-nb-chars="300">Ale ani Kalousovi se&nbsp;nepodařilo vyzvědět něco od&nbsp;Švejka. Dařilo se&nbsp;mu&nbsp;tak jako Bretschneidrovi. I&nbsp;nejobratnější politické rozhovory Švejk převedl na&nbsp;léčení psinky u&nbsp;štěňat a&nbsp;nejbystřejší záludné léčky končily tím, že&nbsp;si&nbsp;Bretschneider odváděl s&nbsp;sebou od&nbsp;Švejka opět novou nemyslitelně kříženou obludu.</span></p>
        <p class="chunk" data-nb-ref-number="106" id="chunk106" data-nb-words="33" data-nb-chars="181"><span class="idea" data-nb-ref-number="108" id="idea108" data-nb-words="33" data-nb-chars="181">A&nbsp;to byl konec slavného detektiva Bretschneidra. Když měl již ve&nbsp;svém bytě sedm takových ohav, uzavřel se&nbsp;s&nbsp;nimi v&nbsp;zadním pokoji a&nbsp;nedal jim tak dlouho nic jíst, dokud ho&nbsp;nesežraly.</span></p>
        <p class="chunk" data-nb-ref-number="107" id="chunk107" data-nb-words="8" data-nb-chars="43"><span class="idea" data-nb-ref-number="109" id="idea109" data-nb-words="8" data-nb-chars="43">Byl tak čestný, že&nbsp;ušetřil eráru za&nbsp;pohřeb.</span></p>
        <p class="chunk" data-nb-ref-number="108" id="chunk108" data-nb-words="21" data-nb-chars="142"><span class="idea" data-nb-ref-number="110" id="idea110" data-nb-words="21" data-nb-chars="142">V&nbsp;jeho služebním spisku na&nbsp;policejním ředitelství byla zanesena do&nbsp;rubriky „Postup ve&nbsp;službě“ tato slova plná tragiky: „Sežrán vlastními psy.“</span></p>
        <p class="chunk" data-nb-ref-number="109" id="chunk109" data-nb-words="10" data-nb-chars="59"><span class="idea" data-nb-ref-number="111" id="idea111" data-nb-words="10" data-nb-chars="59">Když se&nbsp;později dověděl Švejk o&nbsp;té tragické události, řekl:</span></p>
        <p class="chunk" data-nb-ref-number="110" id="chunk110" data-nb-words="12" data-nb-chars="70"><span class="idea" data-nb-ref-number="112" id="idea112" data-nb-words="12" data-nb-chars="70">„To mně jenom vrtá hlavou, jak ho&nbsp;dají při posledním soudu dohromady.“</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./osudy_dobreho_vojaka_svejka_i_ii_013.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>