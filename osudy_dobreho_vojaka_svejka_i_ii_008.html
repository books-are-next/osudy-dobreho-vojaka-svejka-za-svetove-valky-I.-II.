<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="2. Dobrý voják Švejk na policejním ředitelství">
    <meta name="apple-mobile-web-app-capable" content="yes">
    <title>2. Dobrý voják Švejk na policejním ředitelství</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="5">
    <link rel="prev" href="./osudy_dobreho_vojaka_svejka_i_ii_007.html">
    <link rel="next" href="./osudy_dobreho_vojaka_svejka_i_ii_009.html">
    <link rel="self" href="osudy_dobreho_vojaka_svejka_i_ii_008.html">
    <meta name="identifier" content="hasek-osudy-dobreho-vojaka-svejka-za-svetove-valky-iii-02420e7">
    <meta name="role" content="chapter">
  </head>
  <body data-nb-words="2236" data-nb-chars="13539" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./osudy_dobreho_vojaka_svejka_i_ii_007.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="8" data-nb-chars="43">
          <ol start="2"><span class="idea" data-nb-ref-number="1" id="idea1" data-nb-words="6" data-nb-chars="43"><li>Dobrý voják Švejk na policejním ředitelství</li></span>
            <span class="idea" data-nb-ref-number="2" id="idea2" data-nb-words="1" data-nb-chars="0"></span>
          </ol>
          <span class="idea" data-nb-ref-number="3" id="idea3" data-nb-words="1" data-nb-chars="0"></span>
        </h1>
        <p class="chunk" data-nb-ref-number="2" id="chunk2" data-nb-words="22" data-nb-chars="161"><span class="idea" data-nb-ref-number="4" id="idea4" data-nb-words="22" data-nb-chars="161">Sarajevský atentát naplnil policejní ředitelství četnými oběťmi. Vodili to&nbsp;jednoho po&nbsp;druhém a&nbsp;starý inspektor v&nbsp;přijímací kanceláři říkal svým dobráckým hlasem:</span></p>
        <p class="chunk" data-nb-ref-number="3" id="chunk3" data-nb-words="6" data-nb-chars="37"><span class="idea" data-nb-ref-number="5" id="idea5" data-nb-words="6" data-nb-chars="37">„Von se&nbsp;vám ten Ferdinand nevyplatí!“</span></p>
        <p class="chunk" data-nb-ref-number="4" id="chunk4" data-nb-words="36" data-nb-chars="203"><span class="idea" data-nb-ref-number="6" id="idea6" data-nb-words="36" data-nb-chars="203">Když Švejka zavřeli v&nbsp;jedné z&nbsp;četných komor prvého patra, Švejk našel tam společnost šesti lidí. Pět jich sedělo kolem stolu a&nbsp;v&nbsp;rohu na&nbsp;kavalci seděl, jako by&nbsp;se&nbsp;jich stranil, muž v&nbsp;prostředních letech.</span></p>
        <p class="chunk" data-nb-ref-number="5" id="chunk5" data-nb-words="10" data-nb-chars="61"><span class="idea" data-nb-ref-number="7" id="idea7" data-nb-words="10" data-nb-chars="61">Švejk se&nbsp;počal vyptávat jednoho po&nbsp;druhém, proč jsou zavřeni.</span></p>
        <p class="chunk" data-nb-ref-number="6" id="chunk6" data-nb-words="11" data-nb-chars="66"><span class="idea" data-nb-ref-number="8" id="idea8" data-nb-words="11" data-nb-chars="66">Od&nbsp;těch pěti sedících u&nbsp;stolu dostal takřka úplně stejnou odpověď:</span></p>
        <p class="chunk" data-nb-ref-number="7" id="chunk7" data-nb-words="24" data-nb-chars="155"><span class="idea" data-nb-ref-number="9" id="idea9" data-nb-words="24" data-nb-chars="155">„Kvůli Sarajevu!“&nbsp;– „Kvůli Ferdinandovi!“&nbsp;– „Kvůli té&nbsp;vraždě na&nbsp;panu arcivévodovi!“&nbsp;– „Pro Ferdinanda!“&nbsp;– „Za to, že&nbsp;pana arcivévodu odpravili v&nbsp;Sarajevu!“</span></p>
        <p class="chunk" data-nb-ref-number="8" id="chunk8" data-nb-words="32" data-nb-chars="170"><span class="idea" data-nb-ref-number="10" id="idea10" data-nb-words="32" data-nb-chars="170">Šestý, který se&nbsp;těch pěti stranil, řekl, že&nbsp;s&nbsp;nimi nechce nic mít, aby na&nbsp;něho nepadlo nijaké podezření, on&nbsp;že&nbsp;tu&nbsp;sedí jen pro pokus loupežné vraždy na&nbsp;pantátovi z&nbsp;Holic.</span></p>
        <p class="chunk" data-nb-ref-number="9" id="chunk9" data-nb-words="18" data-nb-chars="103"><span class="idea" data-nb-ref-number="11" id="idea11" data-nb-words="18" data-nb-chars="103">Švejk si&nbsp;sedl do&nbsp;společnosti spiklenců u&nbsp;stolu, kteří si&nbsp;už&nbsp;podesáté vyprávěli, jak se&nbsp;do&nbsp;toho dostali.</span></p>
        <p class="chunk" data-nb-ref-number="10" id="chunk10" data-nb-words="73" data-nb-chars="433"><span class="idea" data-nb-ref-number="12" id="idea12" data-nb-words="73" data-nb-chars="433">Všechny to&nbsp;až&nbsp;na&nbsp;jednoho stihlo buď v&nbsp;hospodě, ve&nbsp;vinárně, nebo v&nbsp;kavárně. Výjimku dělal neobyčejně tlustý pán s&nbsp;brýlemi, s&nbsp;uplakanýma očima, který byl zatčen doma ve&nbsp;svém bytě, poněvadž dva dny před atentátem v&nbsp;Sarajevu platil u&nbsp;Brejšky za&nbsp;dva srbské studenty, techniky, útratu a&nbsp;detektivem Brixim byl spatřen v&nbsp;jich společnosti opilý v&nbsp;Montmartru v&nbsp;Řetězové ulici, kde, jak již v&nbsp;protokole potvrdil svým podpisem, též za&nbsp;ně&nbsp;platil.</span></p>
        <p class="chunk" data-nb-ref-number="11" id="chunk11" data-nb-words="11" data-nb-chars="90"><span class="idea" data-nb-ref-number="13" id="idea13" data-nb-words="11" data-nb-chars="90">Na&nbsp;všechny otázky při předběžném vyšetřování na&nbsp;policejním komisařství stereotypně kvílel:</span></p>
        <p class="chunk" data-nb-ref-number="12" id="chunk12" data-nb-words="4" data-nb-chars="27"><span class="idea" data-nb-ref-number="14" id="idea14" data-nb-words="4" data-nb-chars="27">„Já mám papírnický obchod.“</span></p>
        <p class="chunk" data-nb-ref-number="13" id="chunk13" data-nb-words="5" data-nb-chars="42"><span class="idea" data-nb-ref-number="15" id="idea15" data-nb-words="5" data-nb-chars="42">Načež dostával taktéž stereotypní odpověď:</span></p>
        <p class="chunk" data-nb-ref-number="14" id="chunk14" data-nb-words="3" data-nb-chars="19"><span class="idea" data-nb-ref-number="16" id="idea16" data-nb-words="3" data-nb-chars="19">„To vás neomlouvá.“</span></p>
        <p class="chunk" data-nb-ref-number="15" id="chunk15" data-nb-words="29" data-nb-chars="199"><span class="idea" data-nb-ref-number="17" id="idea17" data-nb-words="29" data-nb-chars="199">Malý pán, kterému se&nbsp;to&nbsp;stalo ve&nbsp;vinárně, byl profesorem dějepisu a&nbsp;vykládal vinárníkovi dějiny různých atentátů. Byl zatčen právě v&nbsp;okamžiku, když končil psychologický rozbor každého atentátu slovy:</span></p>
        <p class="chunk" data-nb-ref-number="16" id="chunk16" data-nb-words="8" data-nb-chars="61"><span class="idea" data-nb-ref-number="18" id="idea18" data-nb-words="8" data-nb-chars="61">„Myšlenka atentátu jest tak jednoduchá jako Kolumbovo vejce.“</span></p>
        <p class="chunk" data-nb-ref-number="17" id="chunk17" data-nb-words="14" data-nb-chars="89"><span class="idea" data-nb-ref-number="19" id="idea19" data-nb-words="14" data-nb-chars="89">„Stejně jako to, že&nbsp;vás čeká Pankrác,“ doplnil jeho výrok při výslechu policejní komisař.</span></p>
        <p class="chunk" data-nb-ref-number="18" id="chunk18" data-nb-words="40" data-nb-chars="291"><span class="idea" data-nb-ref-number="20" id="idea20" data-nb-words="40" data-nb-chars="291">Třetí spiklenec byl předseda dobročinného spolku Dobromil v&nbsp;Hodkovičkách. V&nbsp;den, kdy byl spáchán atentát, pořádal Dobromil zahradní slavnost spojenou s&nbsp;koncertem. Četnický strážmistr přišel, aby požádal účastníky, by&nbsp;se&nbsp;rozešli, že&nbsp;má&nbsp;Rakousko smutek, načež předseda Dobromilu řekl dobrácky:</span></p>
        <p class="chunk" data-nb-ref-number="19" id="chunk19" data-nb-words="6" data-nb-chars="45"><span class="idea" data-nb-ref-number="21" id="idea21" data-nb-words="6" data-nb-chars="45">„Počkají chvilku, než dohrajou Hej, Slované.“</span></p>
        <p class="chunk" data-nb-ref-number="20" id="chunk20" data-nb-words="8" data-nb-chars="42"><span class="idea" data-nb-ref-number="22" id="idea22" data-nb-words="8" data-nb-chars="42">Nyní seděl tu&nbsp;s&nbsp;hlavou svěšenou a&nbsp;naříkal:</span></p>
        <p class="chunk" data-nb-ref-number="21" id="chunk21" data-nb-words="28" data-nb-chars="161"><span class="idea" data-nb-ref-number="23" id="idea23" data-nb-words="28" data-nb-chars="161">„V&nbsp;srpnu máme nové volby předsednictva, jestli nebudu doma do&nbsp;tý&nbsp;doby, tak se&nbsp;může stát, že&nbsp;mě&nbsp;nezvolejí. Už&nbsp;jsem tím předsedou podesátý. Já&nbsp;tu&nbsp;hanbu nepřežiju.“</span></p>
        <p class="chunk" data-nb-ref-number="22" id="chunk22" data-nb-words="36" data-nb-chars="241"><span class="idea" data-nb-ref-number="24" id="idea24" data-nb-words="36" data-nb-chars="241">Podivně si&nbsp;nebožtík Ferdinand zahrál se&nbsp;čtvrtým zatčeným, mužem ryzí povahy a&nbsp;bezvadného štítu. Vyhýbal se&nbsp;celé dva dny jakékoliv rozmluvě o&nbsp;Ferdinandovi, až&nbsp;večer v&nbsp;kavárně při mariáši, zabíjeje žaludského krále kulovou sedmou trumfů, řekl:</span></p>
        <p class="chunk" data-nb-ref-number="23" id="chunk23" data-nb-words="5" data-nb-chars="29"><span class="idea" data-nb-ref-number="25" id="idea25" data-nb-words="5" data-nb-chars="29">„Sedum kulí jako v&nbsp;Sarajevu.“</span></p>
        <p class="chunk" data-nb-ref-number="24" id="chunk24" data-nb-words="30" data-nb-chars="180"><span class="idea" data-nb-ref-number="26" id="idea26" data-nb-words="30" data-nb-chars="180">Pátý muž, který, jak sám řekl, že&nbsp;sedí „kvůli té&nbsp;vraždě na&nbsp;panu arcivévodovi v&nbsp;Sarajevu“, měl ještě dnes zježené vlasy a&nbsp;vousy hrůzou, takže jeho hlava připomínala stájového pinče.</span></p>
        <p class="chunk" data-nb-ref-number="25" id="chunk25" data-nb-words="38" data-nb-chars="210"><span class="idea" data-nb-ref-number="27" id="idea27" data-nb-words="38" data-nb-chars="210">Ten vůbec v&nbsp;restauraci, kde byl zatčen, nepromluvil ani slova, ba&nbsp;dokonce ani nečetl noviny o&nbsp;zabití Ferdinanda a&nbsp;seděl u&nbsp;stolu úplně sám, když přišel k&nbsp;němu nějaký pán, posadil se&nbsp;naproti a&nbsp;řekl k&nbsp;němu rychle:</span></p>
        <p class="chunk" data-nb-ref-number="26" id="chunk26" data-nb-words="3" data-nb-chars="15"><span class="idea" data-nb-ref-number="28" id="idea28" data-nb-words="3" data-nb-chars="15">„Četl jste to?“</span></p>
        <p class="chunk" data-nb-ref-number="27" id="chunk27" data-nb-words="1" data-nb-chars="9"><span class="idea" data-nb-ref-number="29" id="idea29" data-nb-words="1" data-nb-chars="9">„Nečetl.“</span></p>
        <p class="chunk" data-nb-ref-number="28" id="chunk28" data-nb-words="3" data-nb-chars="13"><span class="idea" data-nb-ref-number="30" id="idea30" data-nb-words="3" data-nb-chars="13">„Víte o&nbsp;tom?“</span></p>
        <p class="chunk" data-nb-ref-number="29" id="chunk29" data-nb-words="1" data-nb-chars="8"><span class="idea" data-nb-ref-number="31" id="idea31" data-nb-words="1" data-nb-chars="8">„Nevím.“</span></p>
        <p class="chunk" data-nb-ref-number="30" id="chunk30" data-nb-words="5" data-nb-chars="22"><span class="idea" data-nb-ref-number="32" id="idea32" data-nb-words="5" data-nb-chars="22">„A&nbsp;víte, oč&nbsp;se&nbsp;jedná?“</span></p>
        <p class="chunk" data-nb-ref-number="31" id="chunk31" data-nb-words="6" data-nb-chars="29"><span class="idea" data-nb-ref-number="33" id="idea33" data-nb-words="6" data-nb-chars="29">„Nevím, já&nbsp;se&nbsp;o&nbsp;to nestarám.“</span></p>
        <p class="chunk" data-nb-ref-number="32" id="chunk32" data-nb-words="7" data-nb-chars="33"><span class="idea" data-nb-ref-number="34" id="idea34" data-nb-words="7" data-nb-chars="33">„A&nbsp;přece by&nbsp;vás to&nbsp;mělo zajímat.“</span></p>
        <p class="chunk" data-nb-ref-number="33" id="chunk33" data-nb-words="25" data-nb-chars="152"><span class="idea" data-nb-ref-number="35" id="idea35" data-nb-words="25" data-nb-chars="152">„Nevím, co&nbsp;by&nbsp;mne mělo zajímat? Já&nbsp;si&nbsp;vykouřím doutník, vypiji svých několik sklenic, navečeřím se&nbsp;a&nbsp;nečtu noviny. Noviny lžou. Nač se&nbsp;budu rozčilovat?“</span></p>
        <p class="chunk" data-nb-ref-number="34" id="chunk34" data-nb-words="8" data-nb-chars="45"><span class="idea" data-nb-ref-number="36" id="idea36" data-nb-words="8" data-nb-chars="45">„Vás tedy nezajímá ani ta&nbsp;vražda v&nbsp;Sarajevu?“</span></p>
        <p class="chunk" data-nb-ref-number="35" id="chunk35" data-nb-words="42" data-nb-chars="228"><span class="idea" data-nb-ref-number="37" id="idea37" data-nb-words="42" data-nb-chars="228">„Mne vůbec žádná vražda nezajímá, ať&nbsp;je&nbsp;třebas v&nbsp;Praze, ve&nbsp;Vídni, v&nbsp;Sarajevu, nebo v&nbsp;Londýně. Od&nbsp;toho jsou úřady, soudy a&nbsp;policie. Jestli někdy někde někoho zabijou, dobře mu&nbsp;tak, proč je&nbsp;trouba a&nbsp;tak neopatrný, že&nbsp;se&nbsp;dá&nbsp;zabít.“</span></p>
        <p class="chunk" data-nb-ref-number="36" id="chunk36" data-nb-words="17" data-nb-chars="106"><span class="idea" data-nb-ref-number="38" id="idea38" data-nb-words="17" data-nb-chars="106">To&nbsp;byla jeho poslední slova v&nbsp;této rozmluvě. Od&nbsp;té&nbsp;doby opakoval jen hlasitě v&nbsp;pětiminutových přestávkách:</span></p>
        <p class="chunk" data-nb-ref-number="37" id="chunk37" data-nb-words="6" data-nb-chars="37"><span class="idea" data-nb-ref-number="39" id="idea39" data-nb-words="6" data-nb-chars="37">„Já jsem nevinnej, já&nbsp;jsem nevinnej.“</span></p>
        <p class="chunk" data-nb-ref-number="38" id="chunk38" data-nb-words="30" data-nb-chars="165"><span class="idea" data-nb-ref-number="40" id="idea40" data-nb-words="30" data-nb-chars="165">Ta&nbsp;slova křičel i&nbsp;ve vratech policejního ředitelství, ta&nbsp;slova bude opakovat i&nbsp;při převezení k&nbsp;trestnímu soudu v&nbsp;Praze a&nbsp;s&nbsp;těmi slovy vstoupí i&nbsp;do své žalářní kobky.</span></p>
        <p class="chunk" data-nb-ref-number="39" id="chunk39" data-nb-words="17" data-nb-chars="125"><span class="idea" data-nb-ref-number="41" id="idea41" data-nb-words="17" data-nb-chars="125">Když vyslechl Švejk všechny ty&nbsp;strašné spiklenecké historie, uznal za&nbsp;vhodné vysvětlit jim veškeru beznadějnost jich situace.</span></p>
        <p class="chunk" data-nb-ref-number="40" id="chunk40" data-nb-words="351" data-nb-chars="2020"><span class="idea" data-nb-ref-number="42" id="idea42" data-nb-words="351" data-nb-chars="2020">„Je to&nbsp;s&nbsp;námi se&nbsp;všemi moc špatný,“ začal svá slova útěchy, „to není pravda, jak vy&nbsp;říkáte, že&nbsp;se&nbsp;vám, nám všem, nemůže nic stát. Vod čeho máme policii než vod toho, aby nás trestala za&nbsp;naše huby. Jestli je&nbsp;taková nebezpečná doba, že&nbsp;střílejí arcivévody, tak se&nbsp;nikdo nesmí divit, že&nbsp;ho&nbsp;vedou na&nbsp;direkci. To&nbsp;se&nbsp;všechno dělá kvůli lesku, aby měl Ferdinand reklamu před svým pohřbem. Čím víc nás tady bude, tím to&nbsp;bude pro nás lepší, poněvadž nám bude veselejc. Když jsem sloužil na&nbsp;vojně, byla nás někdy zavřená polovina kumpačky. A&nbsp;co nevinnejch lidí bejvávalo odsouzeno. A&nbsp;nejen na&nbsp;vojně, ale i&nbsp;soudama. Jednou se&nbsp;pamatuji, jedna ženská byla odsouzena, že&nbsp;uškrtila svoje novorozená dvojčata. Ačkoliv se&nbsp;zapřísahala, že&nbsp;nemohla uškrtit dvojčata, když se&nbsp;jí&nbsp;narodila jen jedna holčička, kterou se&nbsp;jí&nbsp;podařilo uškrtit docela bez bolesti, byla odsouzena přece jen pro dvojnásobnou vraždu. Nebo ten nevinnej cikán v&nbsp;Záběhlicích, co&nbsp;se&nbsp;vloupal do&nbsp;toho hokynářskýho krámu na&nbsp;Boží hod vánoční v&nbsp;noci. Zapřísáh se, že&nbsp;se&nbsp;šel vohřát, ale nic mu&nbsp;to&nbsp;nepomohlo. Jak už&nbsp;něco soud vezme do&nbsp;ruky, je&nbsp;zle. Ale to&nbsp;zle musí bejt. Třebas všichni lidi nejsou takoví darebáci, jak se&nbsp;to&nbsp;o&nbsp;nich dá&nbsp;předpokládat; ale jak poznáš dneska toho hodnýho od&nbsp;toho lumpa, zejména dnes, v&nbsp;takový vážný době, kdy toho Ferdinanda odpráskli. To&nbsp;u&nbsp;nás, když jsem sloužil na&nbsp;vojně v&nbsp;Budějovicích, zastřelili v&nbsp;lese za&nbsp;cvičištěm psa panu hejtmanovi. Když se&nbsp;o&nbsp;tom dověděl, zavolal si&nbsp;nás všechny, postavil a&nbsp;povídá, ať&nbsp;vystoupí každý desátý muž. Já, samo sebou se&nbsp;rozumí, byl jsem taky desátý, a&nbsp;tak jsme stáli habacht a&nbsp;ani nemrkli. Hejtman chodí kolem nás a&nbsp;povídá: ‚Vy lumpové, padouchové, neřádi, hyeny skvrnitý, tak bych vám chtěl kvůli tomu psovi všem napařit ajnclíka, rozsekat vás na&nbsp;nudle, postřílet a&nbsp;udělat z&nbsp;vás kapra namodro. Abyste ale věděli, že&nbsp;vás nebudu šetřit, dávám vám všem na&nbsp;čtrnáct dní kasárníka.‘ Tak vidíte, tenkrát se&nbsp;jednalo o&nbsp;pejska, a&nbsp;teď se&nbsp;jedná dokonce o&nbsp;pana arcivévodu. A&nbsp;proto musí bejt hrůza, aby ten smutek stál za&nbsp;něco.“</span></p>
        <p class="chunk" data-nb-ref-number="41" id="chunk41" data-nb-words="9" data-nb-chars="59"><span class="idea" data-nb-ref-number="43" id="idea43" data-nb-words="9" data-nb-chars="59">„Já jsem nevinnej, já&nbsp;jsem nevinnej,“ opakoval zježený muž.</span></p>
        <p class="chunk" data-nb-ref-number="42" id="chunk42" data-nb-words="36" data-nb-chars="222"><span class="idea" data-nb-ref-number="44" id="idea44" data-nb-words="36" data-nb-chars="222">„Kristus Pán byl taky nevinnej,“ řekl Švejk, „a taky ho&nbsp;ukřižovali. Nikde nikdy nikomu na&nbsp;nějakým nevinným člověku nezáleželo. Maul halten und weiter dienen!&nbsp;– jako říkávali nám na&nbsp;vojně. To&nbsp;je&nbsp;to&nbsp;nejlepší a&nbsp;nejkrásnější.“</span></p>
        <p class="chunk" data-nb-ref-number="43" id="chunk43" data-nb-words="8" data-nb-chars="43"><span class="idea" data-nb-ref-number="45" id="idea45" data-nb-words="8" data-nb-chars="43">Švejk si&nbsp;lehl na&nbsp;kavalec a&nbsp;spokojeně usnul.</span></p>
        <p class="chunk" data-nb-ref-number="44" id="chunk44" data-nb-words="36" data-nb-chars="214"><span class="idea" data-nb-ref-number="46" id="idea46" data-nb-words="36" data-nb-chars="214">Zatím přivedli nové dva. Jeden z&nbsp;nich byl Bosňák. Chodil po&nbsp;komoře, skřípal zuby a&nbsp;každé jeho druhé slovo bylo: „Jebem ti&nbsp;dušu.“ Mučilo ho&nbsp;pomyšlení, že&nbsp;se&nbsp;mu&nbsp;na&nbsp;policejním ředitelství ztratí jeho kočebrácký košík.</span></p>
        <p class="chunk" data-nb-ref-number="45" id="chunk45" data-nb-words="18" data-nb-chars="119"><span class="idea" data-nb-ref-number="47" id="idea47" data-nb-words="18" data-nb-chars="119">Druhý nový host byl hostinský Palivec, který zpozorovav svého známého Švejka, vzbudil ho&nbsp;a&nbsp;hlasem plným tragiky zvolal:</span></p>
        <p class="chunk" data-nb-ref-number="46" id="chunk46" data-nb-words="4" data-nb-chars="20"><span class="idea" data-nb-ref-number="48" id="idea48" data-nb-words="4" data-nb-chars="20">„Už jsem tady taky!“</span></p>
        <p class="chunk" data-nb-ref-number="47" id="chunk47" data-nb-words="7" data-nb-chars="38"><span class="idea" data-nb-ref-number="49" id="idea49" data-nb-words="7" data-nb-chars="38">Švejk mu&nbsp;srdečně potřásl rukou a&nbsp;řekl:</span></p>
        <p class="chunk" data-nb-ref-number="48" id="chunk48" data-nb-words="26" data-nb-chars="135"><span class="idea" data-nb-ref-number="50" id="idea50" data-nb-words="26" data-nb-chars="135">„To jsem opravdu rád. Já&nbsp;jsem věděl, že&nbsp;ten pán bude držet slovo, když vám říkal, že&nbsp;si&nbsp;pro vás přijdou. Taková přesnost je&nbsp;dobrá věc.“</span></p>
        <p class="chunk" data-nb-ref-number="49" id="chunk49" data-nb-words="30" data-nb-chars="179"><span class="idea" data-nb-ref-number="51" id="idea51" data-nb-words="30" data-nb-chars="179">Pan Palivec poznamenal však, že&nbsp;taková přesnost stojí za&nbsp;hovno, a&nbsp;optal se&nbsp;Švejka tiše, jestli ti&nbsp;ostatní zavření páni nejsou zloději, že&nbsp;by&nbsp;mu&nbsp;to&nbsp;mohlo jako živnostníkovi škodit.</span></p>
        <p class="chunk" data-nb-ref-number="50" id="chunk50" data-nb-words="25" data-nb-chars="151"><span class="idea" data-nb-ref-number="52" id="idea52" data-nb-words="25" data-nb-chars="151">Švejk mu&nbsp;vysvětlil, že&nbsp;všichni, až&nbsp;na&nbsp;jednoho, který je&nbsp;tu&nbsp;pro pokus loupežné vraždy na&nbsp;pantátovi z&nbsp;Holic, patří k&nbsp;jich společnosti kvůli arcivévodovi.</span></p>
        <p class="chunk" data-nb-ref-number="51" id="chunk51" data-nb-words="32" data-nb-chars="197"><span class="idea" data-nb-ref-number="53" id="idea53" data-nb-words="32" data-nb-chars="197">Pan Palivec se&nbsp;urazil a&nbsp;řekl, že&nbsp;zde není kvůli nějakému pitomému arcivévodovi, ale kvůli císaři pánu. A&nbsp;poněvadž to&nbsp;ostatní počalo zajímat, vypravoval jim to, jak mouchy mu&nbsp;znečistily císaře pána.</span></p>
        <p class="chunk" data-nb-ref-number="52" id="chunk52" data-nb-words="21" data-nb-chars="140"><span class="idea" data-nb-ref-number="54" id="idea54" data-nb-words="21" data-nb-chars="140">„Zaneřádily mně ho, bestie,“ končil líčení své příhody, „a nakonec přivedly mne do&nbsp;kriminálu. Já&nbsp;to&nbsp;těm mouchám neodpustím,“ dodal výhružně.</span></p>
        <p class="chunk" data-nb-ref-number="53" id="chunk53" data-nb-words="16" data-nb-chars="92"><span class="idea" data-nb-ref-number="55" id="idea55" data-nb-words="16" data-nb-chars="92">Švejk šel opět spát, ale nespal dlouho, poněvadž pro něho přišli, aby ho&nbsp;odvedli k&nbsp;výslechu.</span></p>
        <p class="chunk" data-nb-ref-number="54" id="chunk54" data-nb-words="23" data-nb-chars="139"><span class="idea" data-nb-ref-number="56" id="idea56" data-nb-words="23" data-nb-chars="139">A&nbsp;tak, stoupaje po&nbsp;schodišti do&nbsp;III. oddělení k&nbsp;výslechu, Švejk nesl svůj kříž na&nbsp;vrchol Golgoty, sám ničeho nepozoruje o&nbsp;svém mučednictví.</span></p>
        <p class="chunk" data-nb-ref-number="55" id="chunk55" data-nb-words="25" data-nb-chars="164"><span class="idea" data-nb-ref-number="57" id="idea57" data-nb-words="25" data-nb-chars="164">Spatřiv nadpis, že&nbsp;plivati po&nbsp;chodbách se&nbsp;zakazuje, poprosil strážníka, aby mu&nbsp;dovolil plivnouti do&nbsp;plivátka, a&nbsp;záře svou prostotou, vstoupil do&nbsp;kanceláře se&nbsp;slovy:</span></p>
        <p class="chunk" data-nb-ref-number="56" id="chunk56" data-nb-words="6" data-nb-chars="43"><span class="idea" data-nb-ref-number="58" id="idea58" data-nb-words="6" data-nb-chars="43">„Dobrý večer přeju, pánové, všem vespolek.“</span></p>
        <p class="chunk" data-nb-ref-number="57" id="chunk57" data-nb-words="33" data-nb-chars="196"><span class="idea" data-nb-ref-number="59" id="idea59" data-nb-words="33" data-nb-chars="196">Místo odpovědi dloubl ho&nbsp;někdo pod žebra a&nbsp;postavil před stůl, za&nbsp;kterým seděl pán chladné úřední tváře s&nbsp;rysy zvířecké ukrutnosti, jako by&nbsp;byl právě vypadl z&nbsp;Lombrosovy knihy O&nbsp;typech zločinných.</span></p>
        <p class="chunk" data-nb-ref-number="58" id="chunk58" data-nb-words="7" data-nb-chars="40"><span class="idea" data-nb-ref-number="60" id="idea60" data-nb-words="7" data-nb-chars="40">Podíval se&nbsp;krvežíznivě na&nbsp;Švejka a&nbsp;řekl:</span></p>
        <p class="chunk" data-nb-ref-number="59" id="chunk59" data-nb-words="4" data-nb-chars="23"><span class="idea" data-nb-ref-number="61" id="idea61" data-nb-words="4" data-nb-chars="23">„Netvařte se&nbsp;tak blbě.“</span></p>
        <p class="chunk" data-nb-ref-number="60" id="chunk60" data-nb-words="26" data-nb-chars="161"><span class="idea" data-nb-ref-number="62" id="idea62" data-nb-words="26" data-nb-chars="161">„Já si&nbsp;nemohu pomoct,“ odpověděl vážně Švejk, „já jsem byl na&nbsp;vojně superarbitrován pro blbost a&nbsp;prohlášen ouředně zvláštní komisí za&nbsp;blba. Já&nbsp;jsem ouřední blb.“</span></p>
        <p class="chunk" data-nb-ref-number="61" id="chunk61" data-nb-words="6" data-nb-chars="35"><span class="idea" data-nb-ref-number="63" id="idea63" data-nb-words="6" data-nb-chars="35">Pán s&nbsp;typem zločince zacvakal zuby:</span></p>
        <p class="chunk" data-nb-ref-number="62" id="chunk62" data-nb-words="16" data-nb-chars="87"><span class="idea" data-nb-ref-number="64" id="idea64" data-nb-words="16" data-nb-chars="87">„To, z&nbsp;čeho jste obviněn a&nbsp;čeho jste se&nbsp;dopustil, svědčí, že&nbsp;máte všech pět pohromadě.“</span></p>
        <p class="chunk" data-nb-ref-number="63" id="chunk63" data-nb-words="48" data-nb-chars="338"><span class="idea" data-nb-ref-number="65" id="idea65" data-nb-words="48" data-nb-chars="338">A&nbsp;vyjmenoval nyní Švejkovi celou řadu různých zločinů, začínaje velezradou a&nbsp;konče urážkou Jeho Veličenstva a&nbsp;členů císařského domu. Ve&nbsp;středu té&nbsp;skupiny skvělo se&nbsp;schvalování zavraždění arcivévody Ferdinanda, odkud vycházela větev s&nbsp;novými zločiny, mezi kterými zářil zločin pobuřování, poněvadž se&nbsp;to&nbsp;všechno stalo ve&nbsp;veřejné místnosti.</span></p>
        <p class="chunk" data-nb-ref-number="64" id="chunk64" data-nb-words="11" data-nb-chars="71"><span class="idea" data-nb-ref-number="66" id="idea66" data-nb-words="11" data-nb-chars="71">„Co tomu říkáte?“ vítězoslavně otázal se&nbsp;pán s&nbsp;rysy zvířecí ukrutnosti.</span></p>
        <p class="chunk" data-nb-ref-number="65" id="chunk65" data-nb-words="9" data-nb-chars="60"><span class="idea" data-nb-ref-number="67" id="idea67" data-nb-words="9" data-nb-chars="60">„Je toho hodně,“ odpověděl nevinně Švejk, „všeho moc škodí.“</span></p>
        <p class="chunk" data-nb-ref-number="66" id="chunk66" data-nb-words="5" data-nb-chars="28"><span class="idea" data-nb-ref-number="68" id="idea68" data-nb-words="5" data-nb-chars="28">„Nu vidíte, že&nbsp;to&nbsp;uznáváte.“</span></p>
        <p class="chunk" data-nb-ref-number="67" id="chunk67" data-nb-words="19" data-nb-chars="116"><span class="idea" data-nb-ref-number="69" id="idea69" data-nb-words="19" data-nb-chars="116">„Já uznávám všechno, přísnost musí bejt, bez přísnosti by&nbsp;se&nbsp;nikdo nikam nedostal. Jako když jsem sloužil na&nbsp;vojně…“</span></p>
        <p class="chunk" data-nb-ref-number="68" id="chunk68" data-nb-words="19" data-nb-chars="107"><span class="idea" data-nb-ref-number="70" id="idea70" data-nb-words="19" data-nb-chars="107">„Držte hubu!“ rozkřikl se&nbsp;policejní rada na&nbsp;Švejka, „a mluvte, až&nbsp;když se&nbsp;vás budu na&nbsp;něco ptát! Rozumíte?“</span></p>
        <p class="chunk" data-nb-ref-number="69" id="chunk69" data-nb-words="19" data-nb-chars="117"><span class="idea" data-nb-ref-number="71" id="idea71" data-nb-words="19" data-nb-chars="117">„Jak bych nerozuměl,“ řekl Švejk, „poslušně hlásím, že&nbsp;rozumím a&nbsp;že se&nbsp;ve&nbsp;všem, co&nbsp;ráčejí říct, dovedu orientýrovat.“</span></p>
        <p class="chunk" data-nb-ref-number="70" id="chunk70" data-nb-words="4" data-nb-chars="22"><span class="idea" data-nb-ref-number="72" id="idea72" data-nb-words="4" data-nb-chars="22">„S&nbsp;kýmpak se&nbsp;stýkáte?“</span></p>
        <p class="chunk" data-nb-ref-number="71" id="chunk71" data-nb-words="4" data-nb-chars="34"><span class="idea" data-nb-ref-number="73" id="idea73" data-nb-words="4" data-nb-chars="34">„Se svou posluhovačkou, vašnosti.“</span></p>
        <p class="chunk" data-nb-ref-number="72" id="chunk72" data-nb-words="8" data-nb-chars="57"><span class="idea" data-nb-ref-number="74" id="idea74" data-nb-words="8" data-nb-chars="57">„A&nbsp;v&nbsp;místních politických kruzích nemáte nikoho známého?“</span></p>
        <p class="chunk" data-nb-ref-number="73" id="chunk73" data-nb-words="9" data-nb-chars="69"><span class="idea" data-nb-ref-number="75" id="idea75" data-nb-words="9" data-nb-chars="69">„To mám, vašnosti, kupuji si&nbsp;odpoledníčka Národní politiky, čubičky.“</span></p>
        <p class="chunk" data-nb-ref-number="74" id="chunk74" data-nb-words="8" data-nb-chars="50"><span class="idea" data-nb-ref-number="76" id="idea76" data-nb-words="8" data-nb-chars="50">„Ven!“ zařval na&nbsp;Švejka pán se&nbsp;zvířecím vzezřením.</span></p>
        <p class="chunk" data-nb-ref-number="75" id="chunk75" data-nb-words="7" data-nb-chars="41"><span class="idea" data-nb-ref-number="77" id="idea77" data-nb-words="7" data-nb-chars="41">Když ho&nbsp;vyváděli z&nbsp;kanceláře, Švejk řekl:</span></p>
        <p class="chunk" data-nb-ref-number="76" id="chunk76" data-nb-words="3" data-nb-chars="23"><span class="idea" data-nb-ref-number="78" id="idea78" data-nb-words="3" data-nb-chars="23">„Dobrou noc, vašnosti.“</span></p>
        <p class="chunk" data-nb-ref-number="77" id="chunk77" data-nb-words="274" data-nb-chars="1632"><span class="idea" data-nb-ref-number="79" id="idea79" data-nb-words="274" data-nb-chars="1632">Vrátiv se&nbsp;do&nbsp;své komory, oznámil Švejk všem zatčeným, že&nbsp;takový výslech je&nbsp;legrace. „Trochu tam na&nbsp;vás křičí a&nbsp;nakonec vás vyženou.&nbsp;– Dřív,“ pokračoval Švejk, „to bejvávalo horší. Četl jsem kdysi jednu knihu, že&nbsp;obžalovaní museli chodit po&nbsp;rozžhaveným železe a&nbsp;pít roztavené olovo, aby se&nbsp;poznalo, jestli je&nbsp;nevinnej. Nebo mu&nbsp;dali nohy do&nbsp;španělský boty a&nbsp;natáhli ho&nbsp;na&nbsp;žebřík, když se&nbsp;nechtěl přiznat, nebo mu&nbsp;pálili boky hasičskou pochodní, jako to&nbsp;udělali svatému Janu Nepomuckému. Ten prej řval při tom, jako když ho&nbsp;na&nbsp;nože bere, a&nbsp;nepřestal, dokud ho&nbsp;neshodili z&nbsp;Eliščina mostu v&nbsp;nepromokavým pytli. Takovejch případů bylo víc a&nbsp;ještě potom člověka čtvrtili nebo narazili na&nbsp;kůl někde u&nbsp;Muzea. A&nbsp;když ho&nbsp;hodili jenom do&nbsp;lidomorny, to&nbsp;se&nbsp;takovej člověk cítil jako znovuzrozenej.&nbsp;– Dneska je&nbsp;to&nbsp;legrace, bejt zavřenej,“ liboval si&nbsp;Švejk dále, „žádný čtvrcení, žádný španělský boty, kavalce máme, stůl máme, lavici máme, nemačkáme se&nbsp;jeden na&nbsp;druhýho, polévku dostanem, chleba nám dají, džbán vody přinesou, záchod máme přímo pod hubou. Ve&nbsp;všem je&nbsp;vidět pokrok. Trochu, je&nbsp;pravda, k&nbsp;výslechu je&nbsp;daleko, až&nbsp;přes tři chodby o&nbsp;poschodí vejš, ale zato po&nbsp;chodbách čisto a&nbsp;živo. To&nbsp;vedou jednoho sem, druhého tam, mladýho, starýho, mužskýho i&nbsp;ženskýho pohlaví. Máte radost, že&nbsp;tady aspoň nejste sám. Každej jde spokojeně svou cestou a&nbsp;nemusí se&nbsp;obávat, že&nbsp;mu&nbsp;v&nbsp;kanceláři řeknou: ‚Tak jsme se&nbsp;poradili a&nbsp;zejtra budete rozčtvrcenej nebo upálenej, podle vašeho vlastního přání.‘ To&nbsp;bylo jistě těžký rozmýšlení a&nbsp;já myslím, pánové, že&nbsp;by&nbsp;mnohej z&nbsp;nás v&nbsp;takovej moment byl celej zaraženej. Jó, dneska už&nbsp;se&nbsp;poměry zlepšily k&nbsp;našemu dobru.“</span></p>
        <p class="chunk" data-nb-ref-number="78" id="chunk78" data-nb-words="12" data-nb-chars="86"><span class="idea" data-nb-ref-number="80" id="idea80" data-nb-words="12" data-nb-chars="86">Právě dokončil obhajobu moderního věznění občanů, když dozorce otevřel dveře a&nbsp;zvolal:</span></p>
        <p class="chunk" data-nb-ref-number="79" id="chunk79" data-nb-words="7" data-nb-chars="41"><span class="idea" data-nb-ref-number="81" id="idea81" data-nb-words="7" data-nb-chars="41">„Švejk, obléknou se&nbsp;a&nbsp;půjdou k&nbsp;výslechu.“</span></p>
        <p class="chunk" data-nb-ref-number="80" id="chunk80" data-nb-words="65" data-nb-chars="335"><span class="idea" data-nb-ref-number="82" id="idea82" data-nb-words="65" data-nb-chars="335">„Já se&nbsp;oblíknu,“ odpověděl Švejk, „proti tomu nic nemám, ale já&nbsp;se&nbsp;bojím, že&nbsp;to&nbsp;bude nějaká mejlka, já&nbsp;už&nbsp;byl jednou od&nbsp;výslechu vyhozenej. A&nbsp;potom se&nbsp;bojím, aby se&nbsp;ti&nbsp;vostatní páni, co&nbsp;jsou zde se&nbsp;mnou, na&nbsp;mne nehněvali, že&nbsp;jdu já&nbsp;dvakrát za&nbsp;sebou k&nbsp;výslechu a&nbsp;voni ještě ani jednou tam teď večer nebyli. Voni by&nbsp;mohli na&nbsp;mne žárlit.“</span></p>
        <p class="chunk" data-nb-ref-number="81" id="chunk81" data-nb-words="10" data-nb-chars="69"><span class="idea" data-nb-ref-number="83" id="idea83" data-nb-words="10" data-nb-chars="69">„Lezou ven a&nbsp;nežvanějí,“ byla odpověď na&nbsp;gentlemanský projev Švejkův.</span></p>
        <p class="chunk" data-nb-ref-number="82" id="chunk82" data-nb-words="18" data-nb-chars="103"><span class="idea" data-nb-ref-number="84" id="idea84" data-nb-words="18" data-nb-chars="103">Švejk se&nbsp;opět ocitl před pánem zločinného typu, který beze všech úvodů se&nbsp;ho&nbsp;zeptal tvrdě a&nbsp;neodvratně:</span></p>
        <p class="chunk" data-nb-ref-number="83" id="chunk83" data-nb-words="4" data-nb-chars="25"><span class="idea" data-nb-ref-number="85" id="idea85" data-nb-words="4" data-nb-chars="25">„Přiznáváte se&nbsp;ke&nbsp;všemu?“</span></p>
        <p class="chunk" data-nb-ref-number="84" id="chunk84" data-nb-words="12" data-nb-chars="68"><span class="idea" data-nb-ref-number="86" id="idea86" data-nb-words="12" data-nb-chars="68">Švejk upřel své dobré modré oči na&nbsp;neúprosného člověka a&nbsp;řekl měkce:</span></p>
        <p class="chunk" data-nb-ref-number="85" id="chunk85" data-nb-words="28" data-nb-chars="179"><span class="idea" data-nb-ref-number="87" id="idea87" data-nb-words="28" data-nb-chars="179">„Jestli si&nbsp;přejou, vašnosti, abych se&nbsp;přiznal, tak se&nbsp;přiznám, mně to&nbsp;nemůže škodit. Jestli ale řeknou: ‚Švejku, nepřiznávejte se&nbsp;k&nbsp;ničemu,‘ budu se&nbsp;vykrucovat do&nbsp;roztrhání těla.“</span></p>
        <p class="chunk" data-nb-ref-number="86" id="chunk86" data-nb-words="15" data-nb-chars="85"><span class="idea" data-nb-ref-number="88" id="idea88" data-nb-words="15" data-nb-chars="85">Přísný pán psal něco na&nbsp;aktech, a&nbsp;podávaje Švejkovi péro, vyzval ho, aby to&nbsp;podepsal.</span></p>
        <p class="chunk" data-nb-ref-number="87" id="chunk87" data-nb-words="8" data-nb-chars="55"><span class="idea" data-nb-ref-number="89" id="idea89" data-nb-words="8" data-nb-chars="55">A&nbsp;Švejk podepsal udání Bretschneidrovo i&nbsp;tento dodatek:</span></p>
        <p class="chunk" data-nb-ref-number="88" id="chunk88" data-nb-words="10" data-nb-chars="59"><span class="idea" data-nb-ref-number="90" id="idea90" data-nb-words="10" data-nb-chars="59"><em>Vše výše ukázaná obvinění proti mně zakládají se&nbsp;na&nbsp;pravdě.</em></span></p>
        <p class="chunk" data-nb-ref-number="89" id="chunk89" data-nb-words="2" data-nb-chars="11"><span class="idea" data-nb-ref-number="91" id="idea91" data-nb-words="2" data-nb-chars="11"><em>Josef Švejk</em></span></p>
        <p class="chunk" data-nb-ref-number="90" id="chunk90" data-nb-words="7" data-nb-chars="44"><span class="idea" data-nb-ref-number="92" id="idea92" data-nb-words="7" data-nb-chars="44">Když podepsal, obrátil se&nbsp;k&nbsp;přísnému pánovi:</span></p>
        <p class="chunk" data-nb-ref-number="91" id="chunk91" data-nb-words="9" data-nb-chars="51"><span class="idea" data-nb-ref-number="93" id="idea93" data-nb-words="9" data-nb-chars="51">„Mám ještě něco podepsat? Nebo mám přijít až&nbsp;ráno?“</span></p>
        <p class="chunk" data-nb-ref-number="92" id="chunk92" data-nb-words="9" data-nb-chars="56"><span class="idea" data-nb-ref-number="94" id="idea94" data-nb-words="9" data-nb-chars="56">„Ráno vás odvezou k&nbsp;trestnímu soudu,“ dostal za&nbsp;odpověď.</span></p>
        <p class="chunk" data-nb-ref-number="93" id="chunk93" data-nb-words="8" data-nb-chars="63"><span class="idea" data-nb-ref-number="95" id="idea95" data-nb-words="8" data-nb-chars="63">„V&nbsp;kolik hodin, vašnosti? Abych snad, prokristapána, nezaspal.“</span></p>
        <p class="chunk" data-nb-ref-number="94" id="chunk94" data-nb-words="14" data-nb-chars="80"><span class="idea" data-nb-ref-number="96" id="idea96" data-nb-words="14" data-nb-chars="80">„Ven!“ zařvalo to&nbsp;podruhé dnes na&nbsp;Švejka z&nbsp;druhé strany stolu, před kterým stál.</span></p>
        <p class="chunk" data-nb-ref-number="95" id="chunk95" data-nb-words="13" data-nb-chars="93"><span class="idea" data-nb-ref-number="97" id="idea97" data-nb-words="13" data-nb-chars="93">Vraceje se&nbsp;do&nbsp;svého zamřížovaného nového domova, Švejk řekl strážníkovi, který ho&nbsp;doprovázel:</span></p>
        <p class="chunk" data-nb-ref-number="96" id="chunk96" data-nb-words="7" data-nb-chars="39"><span class="idea" data-nb-ref-number="98" id="idea98" data-nb-words="7" data-nb-chars="39">„Všechno to&nbsp;jde tady jako na&nbsp;drátkách.“</span></p>
        <p class="chunk" data-nb-ref-number="97" id="chunk97" data-nb-words="16" data-nb-chars="107"><span class="idea" data-nb-ref-number="99" id="idea99" data-nb-words="16" data-nb-chars="107">Jakmile za&nbsp;ním zavřeli dveře, jeho spoluvězňové zasypali ho&nbsp;různými otázkami, na&nbsp;které Švejk odvětil jasně:</span></p>
        <p class="chunk" data-nb-ref-number="98" id="chunk98" data-nb-words="10" data-nb-chars="65"><span class="idea" data-nb-ref-number="100" id="idea100" data-nb-words="10" data-nb-chars="65">„Právě jsem se&nbsp;přiznal, že&nbsp;jsem asi zabil arcivévodu Ferdinanda.“</span></p>
        <p class="chunk" data-nb-ref-number="99" id="chunk99" data-nb-words="11" data-nb-chars="71"><span class="idea" data-nb-ref-number="101" id="idea101" data-nb-words="11" data-nb-chars="71">Šest mužů schoulilo se&nbsp;zděšeně pod zavšivené deky, jedině Bos­ňák řekl:</span></p>
        <p class="chunk" data-nb-ref-number="100" id="chunk100" data-nb-words="2" data-nb-chars="14"><span class="idea" data-nb-ref-number="102" id="idea102" data-nb-words="2" data-nb-chars="14">„Dobro došli.“</span></p>
        <p class="chunk" data-nb-ref-number="101" id="chunk101" data-nb-words="6" data-nb-chars="35"><span class="idea" data-nb-ref-number="103" id="idea103" data-nb-words="6" data-nb-chars="35">Ukládaje se&nbsp;na&nbsp;kavalec, řekl Švejk:</span></p>
        <p class="chunk" data-nb-ref-number="102" id="chunk102" data-nb-words="7" data-nb-chars="39"><span class="idea" data-nb-ref-number="104" id="idea104" data-nb-words="7" data-nb-chars="39">„To je&nbsp;hloupý, že&nbsp;nemáme tady budíček.“</span></p>
        <p class="chunk" data-nb-ref-number="103" id="chunk103" data-nb-words="21" data-nb-chars="118"><span class="idea" data-nb-ref-number="105" id="idea105" data-nb-words="21" data-nb-chars="118">Ráno však ho&nbsp;vzbudili i&nbsp;bez budíčku a&nbsp;přesně v&nbsp;šest hodin Švejka odváželi v&nbsp;zeleném antonu k&nbsp;zemskému trestnímu soudu.</span></p>
        <p class="chunk" data-nb-ref-number="104" id="chunk104" data-nb-words="17" data-nb-chars="121"><span class="idea" data-nb-ref-number="106" id="idea106" data-nb-words="17" data-nb-chars="121">„Ranní ptáče dál doskáče,“ řekl Švejk k&nbsp;svým spolucestujícím, když zelený anton vyjížděl ze&nbsp;vrat policejního ředitelství.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./osudy_dobreho_vojaka_svejka_i_ii_009.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>